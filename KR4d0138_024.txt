# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:01.211512
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷二十四
<pb:KR4d0138_WYG_024-1a>¶
欽定四庫全書¶
　梁谿集巻二十四　　　　　宋　李綱　撰¶
　　詩二十(海南及歸自瓊/管七十二首)¶
　　　伏覩四月五日赦書鑾輿反正二首¶
　　　端午日次鬱林州¶
　　　恭聞詔書襃悼陳少陽四首¶
　　　寓鬱林著易傳有感　次雷州¶
　　　中秋月色佳甚與宗之對酌天寧寺寳華堂¶
<pb:KR4d0138_WYG_024-1b>¶
　　　闍提花盛開三絶¶
　　　得家書報長子儀之房下得孫男¶
　　　九日懐梁谿諸季二首¶
　　　贈嶠南琮師　　　　冬至¶
　　　聞官軍破黎賊作兩絶¶
　　　次地角塲俾宗之設祭伏波廟¶
　　　次東坡韻二首　　　次瓊管二首¶
　　　檳榔¶
<pb:KR4d0138_WYG_024-2a>¶
　　　次瓊管後三日奉徳音自便二首¶
　　　郡城北日語海余易之日雲海二首¶
　　　北歸晝渡風便波平尤覺竒絶成五絶句¶
　　　歸次海康登平仙亭次莱公韻¶
　　　雷廟讀丁晉公所作碑¶
　　　謁冦忠愍祠堂六首　初發雷陽二首¶
　　　琮師追送至城月驛戲成兩絶句以答其意¶
　　　立春日龍化道中得家問三首¶
<pb:KR4d0138_WYG_024-2b>¶
　　　和東坡醉題四首¶
　　　假道容恵當遊勾漏等洞天¶
　　　海上得孔雀六鸚鵡十餘携歸遺童稚輩戯成¶
　　　立春後一日風雨殊有寒色¶
　　　容南道中二首　　　再賦孔雀鸚鵡二首¶
　　　陸川道中偶成¶
　　　古律兩篇答鬱林王守¶
　　　過北流縣八里遊勾漏觀留五絶¶
<pb:KR4d0138_WYG_024-3a>¶
　　伏覩四月五日赦書鑾輿反正中外大慶小臣有¶
　　　感斐然成章二首¶
天眷吾皇築舊基未應炎徳遂中㣲共欣宸極還天步¶
賴有羣龍夾日飛霈澤及民寰海慶孤忠許國寸心違¶
建炎首被鈞衡選孤負明恩淚濕衣¶
誤國姦邪已竄誅天扶黼座正宸居少康一旅時猶在¶
髙祖三章術未䟱必順人心收俊傑自應天意助耘鋤¶
纍臣海上空回首願浥滄溟洗謗書¶
<pb:KR4d0138_WYG_024-3b>¶
　　端午日次鬱林州¶
久謫沅湘習楚風靈均千載此心同豈知角黍縈絲日¶
却墮蠻煙瘴雨中榕樹間闗鸚鵡語藤盤磊珂荔枝紅¶
殊方令節多悽感家在東吳東復東¶
　　恭聞詔書襃悼陳少陽贈官與一子恩澤賜緍錢¶
　　　五十萬感涕四首¶
哀痛綸言灑帝章賜金贈秩事非常無心聖主如天地¶
著意姦臣極虎狼忠血他年應化碧英魂今日已生光¶
<pb:KR4d0138_WYG_024-4a>¶
先生憤懣誠昭雪九死南遷豈自傷¶
祖宗徳澤在斯民韋帶精忠不乏人魏闕獻言開帝聽¶
匭函争事觸龍鱗血霑斧越雖因我心在宗祊豈計身¶
宿草已深難一慟臨風空有涕霑巾¶
屢將骾議叩楓宸不為承恩始愛君誰使崔寧論盧杞¶
恨無慶忌救朱雲死生一吷心應了忠義千年筆有芬¶
一介草茅言世務從今不復數劉蕡¶
平昔初無半靣交危言㡬辨蓋寛饒幽𠖇我已慙良友¶
<pb:KR4d0138_WYG_024-4b>¶
忠憤君應念本朝故國遥看雲杳杳新阡何處草蕭蕭¶
撫孤未遂山濤志誰繼騷人賦大招¶
　　寓鬱林著易傳有感¶
謫来海嶠逺兵戈精義微言得切瑳地入鬱林懐陸績¶
桴浮滄海學東坡聖經廣大随人取衆說紛綸柰若何¶
從此梁谿作詩少用心已向六龍多¶
羲文作易仲尼傳究極隂陽本自然妙理欲求須得象¶
至言已契可忘筌絶編何啻須三過知命從今加數年¶
<pb:KR4d0138_WYG_024-5a>¶
歎息時無邵康節數該今古與誰研¶
　　次雷州¶
華夷圖上看雷州萬里孤城㨿海陬萍跡飄流遽如許¶
騷辭擬賦畔牢愁滄溟浩蕩煙雲曉鼓角凄悲風露秋¶
莫笑炎荒地遐僻萬安更在海南頭¶
　　中秋月色佳甚與宗之對酌天寧寺寳華堂¶
去年今夕寓通城猶有新詩寄弟兄一自褁囊来海上¶
更無繫帛付鴻征禪房酌酒夜方閴海月窺人光更清¶
<pb:KR4d0138_WYG_024-5b>¶
起舞月中心尚壯乘槎便欲造蓬瀛¶
　　所寓天寧方丈後有闍提花數株連月盛開玉雪¶
　　　可愛悵然有懐成三絶句寄吳元中¶
未渡鯨波冦盗深中原回首涕成霖清愁萬斛無消處¶
賴有幽花慰客心¶
深院無人簾幕垂玉英翠羽燦芳枝世間顔色難相似¶
晴雪初殘未墮時¶
氷玉風姿照坐寒炎荒相遇且相寛縞衣紵帶平生志¶
<pb:KR4d0138_WYG_024-6a>¶
正念幽人尚素冠¶
　　得家書報長子儀之房下得孫男殊慰老懐時在¶
　　　雷州著易傳適至震卦因名之曰震孫以詩寄¶
　　　儀之¶
天涯逺報茁瓊枝共說鵷雛骨相竒鼻祖從来種桃李¶
耳孫自合産蘭芝洊雷名震因觀易他日趨庭使學詩¶
無復區區如爾父定須了了勝吾兒書来可想開懐抱¶
老去何因與弄持素有龎翁攜隠志未應孤負鹿門期¶
<pb:KR4d0138_WYG_024-6b>¶
　　九日與宗之對酌懐梁谿諸季時菊花猶未結蘂¶
　　　於藥菓中得茱萸泛酒有饋山果海鮮者多素¶
　　　所不識賦詩見意二首¶
此身飄泊旅天涯九日悽然客念家且把紅醪甞紫蟹¶
何須白髪對黄花藥囊賴有茱萸實茶銚頻煩薄荷芽¶
山果海鮮多不識却須傳與北人誇¶
父子相随萬里餘途窮端欲哭楊朱三年客裏逢佳節¶
九日罇前念友于海上及秋吟蟋蟀鬢邉何日插茱萸¶
<pb:KR4d0138_WYG_024-7a>¶
吾生老矣謀身拙歎息乾坤一腐儒¶
　　嶠南僧罕遵戒律况向上事獨琮師隠居湖巖絶¶
　　　不至城市超然㧞俗聞余来策杖見過與語可¶
　　　人知為飽參衲子也詢其所見蓋嘗從長蘆了¶
　　　遊了居長蘆聚徒至千五百衆道價籍甚江淮¶
　　　間余雖不之識然聲氣相合心期自親嘗辱貽¶
　　　問今見琮益知了之門風孤峻眞楷老兒孫也¶
　　　退處天台琮將浮海訪之因賦詩贈琮且簡了¶
<pb:KR4d0138_WYG_024-7b>¶
　　　公異時得歸决須相随於石橋側可以握手一¶
　　　笑梁谿居士云¶
萬里謫官来海嶠眼中衲子見絶少方袍圎頂動成羣¶
與俗不同秪其表琮師乃是雷陽人徧厯叢林參學飽¶
歸来卜築瘴海濱十里湖光巖洞小深居不復踏城市¶
宴坐惟知侣猿鳥恵然過我意良勤野鶴孤雲自輕矯¶
風姿已含蔬筍氣語論更將藤葛繞黄茅深處見松筠¶
使我囷箱欲傾倒為親聊復戀幽棲訪舊終須乘漭渺¶
<pb:KR4d0138_WYG_024-8a>¶
煩師飛錫過天台為問了公何法了¶
　　冬至¶
殊方又復一陽芽荏苒流年歎物華土薄葭灰難測候¶
氣温桃樹已開花雲鴻不到音書斷鯨海無程道里賖¶
賴有清心為活計不須爛醉作生涯¶
　　海南黎人作過據臨臯縣驚刼傍近因小留海康¶
　　　十一月望聞官軍破賊二十日戒行戲作兩絶¶
　　　句¶
<pb:KR4d0138_WYG_024-8b>¶
海上羣黎亦弄兵征車數月旅山城稽留謫命兢惶甚¶
正坐緋巾懲沸羮¶
沈沈碧海絶津涯一葉凌波亦快哉假使黑風漂蕩去¶
不妨乘興訪蓬莱¶
　　次地角場以瘡&KR0337;不果謁伏波廟俾宗之攝祭期¶
　　　以二十五日渡海一卜即吉夜半乘潮解桴星¶
　　　月燦然風便波平詰旦已達瓊管東坡謂斯遊¶
　　　竒絶冠平生非虚語也作二詩紀之¶
<pb:KR4d0138_WYG_024-9a>¶
威信昭然漢兩公舊於青史揖英風戈船下瀨勲猷壯¶
馬革裹尸心膽雄顧我迂䟱成逺謫賴神正直鑒孤忠¶
病軀阻造祠庭下幽顯雖殊此意同¶
夜半乘潮雲海中伏波肯借一帆風滿天星月光鋩碎¶
匝海波濤氣象雄大舶憑陵真漭渺寸心感格在精忠¶
老坡去後何人繼竒絶斯遊只我同¶
　　次東坡韻二首¶
地角潮来未五更隂雲解駮作霜晴星河明潤天容睟¶
<pb:KR4d0138_WYG_024-9b>¶
風浪喧豗海氣清粗見鯤鵬潛化理豈無犬馬戀軒聲¶
逺遊不作乗桴計虚號男兒過此生¶
海上傳呼夜報更舟師歡喜得新晴風帆擘浪去時急¶
海月籠雲分外清天影合中觀妙色潮波廻處悟圎聲¶
從来渤海為全體試問一漚何處生¶
　　南渡次瓊管江山風物與海北不殊民居皆在檳¶
　　　榔木間黎人出市交易蠻衣椎髻語音兠離不¶
　　　可曉也因詢萬安相去猶五百里僻陋尤甚黄¶
<pb:KR4d0138_WYG_024-10a>¶
　　　茅中草屋二百餘家資生之具一切無有道由¶
　　　生黎峒山往往剽刼行者必自文昌縣泛海得¶
　　　便風三日可達艱難至此不勝慨然賦詩二首¶
　　　紀土風志懐抱也¶
巨舶浮于海長飈送短蓬夜潮和月白曉日跳波紅雲¶
影揺脩浪瀾光接逺空喜過三河流愁逺冠頭峯雷化¶
迷天際瓊儋入望中地遥横一線山露㸃羣鴻偶脫鯨¶
鯢患尤欣氣俗同川原驚老眼稚耋看衰翁蠻市蝦魚¶
<pb:KR4d0138_WYG_024-10b>¶
合賓居棟宇雄人煙未寥落竹樹自葱蘢碧暗檳榔葉¶
香移薄荷叢金花翔孔翠綵幕問黎童南極冬猶暖中¶
原信不通管寧雖跡逺阮籍已途窮澒洞滄波裏蒼茫¶
返照東客愁渾不寢鼓角五更風¶
　　又¶
四郡環黎母窮愁最萬安峒氓能憫冦瀧吏豈欺韓草¶
屋叢篁裏孤城瘴海端民居纔百數道里尚艱難徑陸¶
憂生蜑乘桴畏怒瀾&KR0275;風能破膽癘氣必摧肝去死垂¶
<pb:KR4d0138_WYG_024-11a>¶
垂近資生物物殫舶来方得米牢罄或無餐樹芋充嘉¶
饌蠯蠃薦淺盤蔞藤茶更苦淡水酒仍酸黎户花縵服¶
儒生椰子冠檳榔資一醉吉貝不知寒何必從詹尹無¶
因詠考槃失圖嗟罪大得此荷恩寛顧影同三友談空¶
不二觀中州杳何在猶共月團圞¶
　　檳榔¶
踈林蒼海上結實已纍纍煙濕頳虬卵風揺翠羽旗飛¶
翔金鸑鷟掩映籜龍兒濩落咍椰子勻圎訝荔支當茶¶
<pb:KR4d0138_WYG_024-11b>¶
鎖瘴速如酒醉人遲蔞葉偏相稱蠃灰亦謾為乍餐顔¶
愧渥頻嚼齒愁疲飲啄随風土端憂化島夷¶
　　次瓊管後三日忽奉徳音恩許自便感涕之餘賦¶
　　　詩見志¶
此身飄墮到滄溟誰謂君王念賈生黄帋再䝉題姓字¶
丹書特為削刑名山林老去何其幸萍梗追思却自驚¶
天地恩寛難報徳試從今日數歸程¶
行年舊說似東坡鯨海于今亦再過儋耳三年時已乆¶
<pb:KR4d0138_WYG_024-12a>¶
瓊山十日幸尤多卻收老眼来觀國尚冀中原早戢戈¶
病廢不堪當世用感恩惟有涕霶&KR1115;¶
　　郡城南曰瓊臺北曰語海余易之曰雲海登眺有¶
　　　感¶
孤城南面敞瓊臺千里川原指顧開試向緑雲深䖏望¶
海山浮動見蓬莱¶
古来雲海浩茫茫北望悽然欲斷膓不得中州近消息¶
六龍何處駐東皇¶
<pb:KR4d0138_WYG_024-12b>¶
　　北歸晝渡海風便波平尤覺竒絶成五絶句¶
澄波不動琉璃滑一望應須萬里餘舟行衝激浪花碎¶
如馭白雲遊碧虚¶
去得南風来北風神靈只在指呼中老坡有語舊曾記¶
信我人阨非天窮¶
来時風浪夜喧驚歸去潮波枕席平非是波神有分别¶
故教清晝看寰瀛¶
纖雲肆巻日方中海色天光上下同身在琉璃光合裏¶
<pb:KR4d0138_WYG_024-13a>¶
碧空涵水水涵空¶
平生奔走畏江湖暮齒来乗海上桴自哂井蛙真見小¶
望洋向若一盧胡¶
　　歸次海康登平仙亭次莱公韵¶
碧海瞰危亭波光混大清曠懐知樂此夷險本來平¶
　　雷廟讀丁晉公所作碑¶
巨卵曾因霹靂開海邦從此得名雷只知冦老曾遷此¶
作記何縁丁令来¶
<pb:KR4d0138_WYG_024-13b>¶
　　謁冦忠愍祠堂六首¶
親征决策幸澶淵南北觀盟有本原丞相莱公功第一¶
猶將孤注作讒言¶
一幸江南一蜀中奮然廷議叱羣公攙囬天步雖良策¶
元是真皇聽納功¶
南陽廟坐致云云賴有嘉言為解紛歎息今人不如古¶
乆無慶忌救朱雲¶
平生愛看柘枝舞賓燕多餘宻炬堆富貴在公真末事¶
<pb:KR4d0138_WYG_024-14a>¶
誰云縁此故南来¶
海邦去海只十里山路過山應萬重詩䜟告人元已乆¶
未應馬援坐梁松¶
鑿井得泉今尚美掛錢插竹後成林精忠感動無情物¶
不解潜銷讒妬心¶
　　初發雷陽有感二首¶
夢中曾過鬼門闗敢冀君恩聽北還父子相随幸良厚¶
僕奴半死涕空澘風煙蕭瑟黄茅瘴山路﨑嶇赤脚蠻¶
<pb:KR4d0138_WYG_024-14b>¶
歸去梁谿見桑梓定抛冠佩老巖間¶
餘生幸爾脫垂涎雞肋安能拒老拳萬里得歸辭瘴海¶
三年奔命厭征軒採薇散髪嵇中散開竈燒丹葛稚川¶
此去山林如脫兎這回且結好因縁¶
　　琮師送至城月驛戲成兩絶句以荅其意¶
衲子来參去不辭何勞飛錫逺相追贈師銀布牢收取¶
便是金襴付囑時¶
好住湖巖攝此心有縁終會有知音梁谿老去孤峯頂¶
<pb:KR4d0138_WYG_024-15a>¶
月白風清難更尋¶
　　立春日龍化道中得家問諸季已挈家渡浙江如¶
　　　劍川又聞江西頗有羣盗嘯聚遂决意由五羊¶
　　　趨循恵潮陽假道閩中以歸偶成三篇時十二¶
　　　月十九日¶
東君又換一年春迎我来從瘴海濱已覺山川有佳氣¶
更詢道路得通津欲尋勾漏丹砂令與訪羅浮紫府人¶
清夢相符縁契合便須脫屣謝埃塵¶
<pb:KR4d0138_WYG_024-15b>¶
逺信来時嶺嶠春浮家已在浙江濱更傳贑水方虞冦¶
須向閩山與問津萬里歸来尋樂土千巖好去作閒人¶
干戈未息中原暗悵望闗河戎馬塵¶
川途奔走四回春海上經年與死濱子美自憐常作客¶
長沮應笑是知津艱危至死無千古憂患如吾豈兩人¶
往返循環真磨蟻已將大地等㣲塵¶
　　久不飲酒春日得家問喜甚與宗之對酌調馬驛¶
　　　中速飲數觥徑醉醉中和東坡醉題四首¶
<pb:KR4d0138_WYG_024-16a>¶
海嶠無佳釀經時不入唇巨觥今一醉逺問到初春偶¶
脫長鯨口来尋仲子鄰醉中輕萬里始信濁醪神¶
畏病不舉盃延客秖烹茗浩然雲海間不醉亦不醒偶¶
䝉雨露恩漸脫瘴癘境麴生粗可人相對聊酩酊¶
久客殊念家歸途渺江漢是身如浮雲罹此無窮患今¶
夕定何夕一酌千憂散從茲日曛酣此意君莫間¶
飲少輙大醉醉中識其真天地一秋毫况此渺然身歸¶
休巖穴間坐閱萬態新去去勿復道時清為幸民¶
<pb:KR4d0138_WYG_024-16b>¶
　　寓瓊山逺華館一夕夢遊山間小堂松竹環合有¶
　　　道士坐堂上誦李太白送人遊桃源序中有良¶
　　　田名池竹果森然三十六洞别為一天之語覺¶
　　　而異之今假道容恵當逰勾漏都嶠白石羅浮¶
　　　皆洞天也豈神者先告將有所遇耶賦詩以紀¶
　　　之¶
神清遂仙逰境寂恣遐躅羽人入我夢軒户靄松竹髙¶
吟謫仙文逸韻響金玉覺来殘燈熒倘怳猶在目歸途¶
<pb:KR4d0138_WYG_024-17a>¶
厯容恵問津非素卜將逰四洞天就彼白雲宿豈無葛¶
稚川妙論資灌沃試求龍虎丹一使鬢毛緑斯言儻可¶
珍長揖謝浮俗却笑昌黎翁强項寧詰曲¶
　　海上得孔雀六鸚鵡十餘攜歸遺童稚輩戲成二¶
　　　絶句¶
鳳友鸞朋出海邦金花翠尾爛文章梁谿臺紹今何似¶
歸伴胎僊取次翔¶
緑衣紺趾已能飛學語交交末轉時不是蓬莱花鳥使¶
<pb:KR4d0138_WYG_024-17b>¶
攜歸聊與調羣兒¶
　　立春後一日風雨殊有寒色偶成¶
竟夕北風號春回雨已膏歸程離海嶠舊服理綈袍宿¶
瘴須寒壓清愁欲醉逃何當入江浙雪片灑鵞毛¶
　　容南道中二首¶
路入容南境風煙自一方山空雲苒苒春動水茫茫紫¶
府丹砂秘幽村碧樹芳肅然有佳致作箇是炎荒¶
聞說容南乆安知客路經沉沉洞天近湛湛古湫渟日¶
<pb:KR4d0138_WYG_024-18a>¶
落峯巒翠春回草木青丹砂如可問當卜老巖扃¶
　　再賦孔雀鸚鵡二首¶
孔雀来從海上村參差脩尾燦金文素知肅穆鸞凰侣¶
不是喧卑雞鶩羣𤣥圃赤霄雖有志碧梧翠竹正須君¶
攜持萬里歸吳越悵望海山深處雲¶
學語鸚鶵羽漸成掌中取食絶猜驚籠寛得遂朋從志¶
春曉初聞客到聲賦就襧衡文不㸃杓随李白飲如鯨¶
逺攜休歎殊方去我亦随縁得此生¶
<pb:KR4d0138_WYG_024-18b>¶
　　陸川道中偶成¶
嶠南江北本来同往返紛紛一夢中舊事銷磨那復有¶
新愁繚繞亦成空天邉山色浮濃翠溪上雲光拂淡紅¶
我把浮生如夢看雲山元是小屛風¶
　　南遷道鬱林郡守王君示古律詩一篇北歸輙成¶
　　　兩篇以荅其意¶
山圍古郡碧周遭陸績衣冠雅自襃海上来歸懐麈尾¶
鬢間空歎長霜毛易書顧我耽成癖詩筆憐君老更豪¶
<pb:KR4d0138_WYG_024-19a>¶
此去龍城幸非逺不須巨石壓雲濤¶
垂老相逢海嶠間盈編珠玉破愁顔清名豈籍鬱林石¶
雅志常存仙奕山丘壑採薇嗟我病絃歌為政羡君閒¶
中原杳杳旌旗暗廻首春風涕一澘¶
　　過北流縣八里遊勾漏觀留五絶句¶
百里仙山氣象雄參差峯岫翠成叢雲駢鶴馭今何處¶
丹竈依然洞穴中¶
葛翁求令為丹砂今我来從海上槎秪恐山靈嫌俗駕¶
<pb:KR4d0138_WYG_024-19b>¶
未容歸客卧煙霞¶
羽人相導把霓旌窈窕松林露氣清不用逢迎同貴客¶
蹔来花院聽棊聲¶
避謗多時不到山忽驚身在洞天間北歸更覺君恩重¶
得遂清遊一解顔¶
洞户沉沉别有天玉樓珠殿鏁霏煙如何祠館人間世¶
破屋荒凉紫府前¶
　梁谿集巻二十四¶
