# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:02.681319
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷一百一
<pb:KR4d0138_WYG_101-1a>¶
欽定四庫全書¶
　梁谿集卷一百一　　　　　宋　李綱　撰¶
　　表劄奏議六十三¶
　　　條具防冬利害事件奏狀¶
　　　乞施行余應求張觷捕盜功效奏狀¶
　　　乞施行修城官吏奏狀¶
　　　謝提舉臨安府洞霄宫表¶
　　條具防冬利害事件奏狀¶
<pb:KR4d0138_WYG_101-1b>¶
契勘臣近累具奏聞以衰老疾病難當方面委寄乞罷¶
帥權除一宫觀差遣或許守本官致仕伏䝉聖慈降詔¶
不允仍令依累降指揮不得再有陳請感戴天恩涕泗¶
横集臣雖衰病敢不黽勉自力用忘疾憊以圖報萬一¶
然臣所管江西一路實為上流輔翼建康駐蹕之所蔽¶
障閩廣接連荆湖自江以北控引淮西去偽境不逺豫¶
章九江興國三郡緜地千餘里皆係要害去處䖍吉筠¶
袁等州素産盜賊蜂屯蟻聚千百為群不可勝計而自¶
<pb:KR4d0138_WYG_101-2a>¶
近年以來帥司所統軍馬盡為諸將之所兼并器甲錢¶
粮席巻一空臣到任之初䝉朝廷差到申世景一軍纔¶
千餘人比因盜賊猖獗又䝉指揮添差李貴歩諒軍馬¶
人亦是不多仰頼朝廷威靈兩年之間招捕群冦凡數¶
十火㡬數萬人逆者誅鋤順者惠來幸悉寜謐惟是防¶
冬以捍大敵之具闕然未備誠可寒心近日探報敵人¶
増兵駐陳蔡潁昌臨汝諸郡與舒蘄光黄對境相望間¶
遣歩騎渡淮作過未有重兵可以捍禦九江興國㳂江¶
<pb:KR4d0138_WYG_101-2b>¶
一帯又無精卒為之控扼新經酈瓊之變藩籬踈缺人¶
心動揺萬有一穴騎奔衝有南牧之意何以待之今年¶
防冬非去年比而本路空虚軍馬單弱與去年無異如¶
臣一介書生蹤跡孤逺豈敢虚任重責積憂成疾恐誤¶
國事屢此乞身非得巳也今者既䝉聖恩未忍棄捐尚¶
使待罪藩方以備驅䇿自非投誠控告君父洞照㡬微¶
審量事勢摘那兵將假以權宜使得竭犬馬之力圖尺¶
寸之報則何以仰副使令庶無罪悔敢陳愚懇冐瀆天¶
<pb:KR4d0138_WYG_101-3a>¶
聰伏望聖慈曲賜矜察特從所請所有防冬合行事件¶
謹畫一條具下項¶
　一本路或為賊馬侵犯理當隨宜措置倉卒緩急之¶
　際有難待奏報者欲乞應防冬事件特許臣以便宜¶
　施行訖奏聞¶
　一本路元置安撫制置大使司差兵二萬人近年撥¶
　付都督府及分𨽻諸將湍奔矢徃并無留者雖䝉差¶
　到申世景李貴歩諒軍馬人數不多又以䖍吉筠袁¶
<pb:KR4d0138_WYG_101-3b>¶
　等州盜賊殘黨之故分屯彈壓不可輟那目今防冬¶
　之際勾集使喚全然缺乏夫以一路十餘州數千里¶
　之地與敵相隣日夜窺伺防守之職責在帥司而不¶
　畀以重兵徒有其名而無其實雖使廉頗李牧為帥¶
　亦不能有所施設而欲付一衰病書生使之談笑却¶
　敵安能有濟倘或兵將足用使令不之臣雖不才殫¶
　竭駑鈍臨機制變庶㡬尚可為朝廷獨當一面以保¶
　上流不能則繼之以死所甘心焉無兵將虚受重責¶
<pb:KR4d0138_WYG_101-4a>¶
　一死雖小臣實惜之至於敵至而避懐印逺遯但為¶
　身謀不為國計則非臣之素志也伏望聖慈特降睿¶
　㫖差撥可用軍馬五七千人與見管之兵相兼使喚¶
　庶㡬不致誤國方朝廷新失淮西之兵非不知缺乏¶
　兵將然摘那應副於當用之處有不可已者伏望留¶
　神幸察¶
　一本路江州最為重地自昔六朝皆屯大兵擇名臣¶
　以居之吳則陸遜東晉則温嶠陶侃誠以控扼上流¶
<pb:KR4d0138_WYG_101-4b>¶
　不可與他郡比也方今車駕駐驆建康九江尤為要¶
　害雖嘗降㫖令岳飛分兵屯泊至今未聞有至者夫¶
　兵貴合不貴分此特兵家常勢至於要害之地當分¶
　兵控扼使敵人不敢窺伺所謂先人有奪人之心豈¶
　可執哉近年九江為馬進所據朝廷遣大兵攻討㡬¶
　半年僅能克之今舒蘄光黄並無捍蔽使敵騎奔突¶
　占據九江則江東西必大震擾其為患非淺淺也伏¶
　望聖慈特降親筆趣飛分兵疾速依近降指揮屯駐¶
<pb:KR4d0138_WYG_101-5a>¶
　江池以固上流之勢事不可緩¶
　一東北流移之人布滿江西其間多少壯可用者無¶
　業可歸廹於饑寒類多失所朝廷近降指揮令招充¶
　闕額禁軍誠為得䇿然必令刺填洪州軍額一𨽻軍¶
　籍卒無脱期非人情所樂遂致無願就者深慮轉徙¶
　溝壑或流為盜賊誠可矜憫伏望聖慈特降睿㫖許¶
　令招民充義兵只刺手背日加訓練聽本司使喚所¶
　有錢粮本司自行應副支給候遇防冬具人數申取¶
<pb:KR4d0138_WYG_101-5b>¶
　朝廷指揮實為利便¶
　一田邦直一軍五百餘人元係本司軍馬昨縁本司¶
　兼蘄黄等州宣撫使差徃蘄州駐劄錢粮之類並依¶
　本司應副近來差屯光黄州又得探報就移廬州屯¶
　駐淮西既屯重兵邦直之兵人數不多必不藉此本¶
　司得之可以増重兵勢分布使喚伏望聖慈特降睿¶
　㫖將田邦直一軍撥還本司實為利便¶
　一本司昨得朝廷指揮許置都統制一員遇有賊盜¶
<pb:KR4d0138_WYG_101-6a>¶
　㑹合廣東福建軍馬並聽節制近據廣東統制官韓¶
　京申見令將官曹紹統所部兵七百人在循州興寜¶
　縣駐劄聽候使喚又據福建統制官王進申見統所¶
　部軍馬在汀州駐劄兩界首見無盜賊皆去本路不¶
　逺伏望聖慈特降睿㫖許臣勾抽使喚候過防冬發¶
　囬逐路¶
　一本司年例䝉朝廷支降錢十萬貫應副防冬支用¶
　去年防冬不敢紊煩朝廷今年防冬非去年比竊慮¶
<pb:KR4d0138_WYG_101-6b>¶
　緩急缺乏無以支梧縁本司見有朝廷出賣茶引錢¶
　伏望聖慈特降睿㫖許依年例於茶引錢内應副庶¶
　㡬不致悞事¶
　一洪州月支官兵粮米七千餘石歳支八萬五千餘¶
　石除正苖米盡數起發上供外本州所得耗米等支¶
　用僅及其半去年䝉朝廷支撥二萬石尚猶侵用過¶
　上供米一萬二千餘石已具奏聞乞行銷破今年秋¶
　旱差官檢踏放數不少又有閏月支費益多已具奏¶
<pb:KR4d0138_WYG_101-7a>¶
　聞乞依去年例於上供米内支撥應副外更乞添支¶
　二萬石伏望聖慈特降睿㫖支撥施行¶
　一防冬之際全藉有以激勸將士使之用命伏望聖¶
　慈特降睿㫖給降從義郎至承信郎告各五道進武¶
　校尉至進勇副尉綾紙各十道付本司收管遇有實¶
　立功效之人畫時書填給付候過防冬具用過數目¶
　繳申朝廷其立功官髙之人别具功狀保明供申聽¶
　候朝廷指揮¶
<pb:KR4d0138_WYG_101-7b>¶
　一江州舊屬江東朝廷以與洪州相為表裏割𨽻江¶
　西誠為利便惟南康軍建昌縣間於江州洪州之間¶
　犬牙相錯不屬本路毎遇防冬之際措置斥堠濟渡¶
　軍馬難於號令深屬不便伏望聖慈特降睿㫖許令¶
　南康軍及建昌縣兼聽本司節制庶㡬不致缺誤¶
右謹件如前謹錄奏聞伏候勑㫖¶
　　貼黄¶
　臣契勘建炎三年突騎自武昌渡江侵犯江西當時¶
<pb:KR4d0138_WYG_101-8a>¶
　但為退避之計宫省既行帥臣亦遯兵民莫有統率¶
　之者遂致洪州殘破最為惨酷撫吉筠袁皆被其害¶
　紹興元年李成馬進占據九江自筠及洪賊勢猖獗¶
　朝廷命將帥統重兵以破之賊馬逺遯保全一路以¶
　至今日由是觀之退避之與進討其效可見今本路¶
　自兵火之後六七年間涵養休息漸復承平舊觀萬¶
　一冦偽乗間南牧欲退避則不可欲進討則無兵不¶
　知朝廷使臣何以處之委一路生靈及財賦根本之¶
<pb:KR4d0138_WYG_101-8b>¶
　地置而不恤使冦偽得以占據未見其可也若謂賊¶
　未必來及淮上有兵如去冬之㨗雖來未必能南渡¶
　皆出僥倖僥倖豈可數哉如臣畫一所陳皆防冬所¶
　不可闕及審度朝廷可以應副者方敢冒昧以聞伏¶
　望聖慈與三四大臣熟議早降指揮如朝廷以為不¶
　必遣兵實難虚受重責乞檢㑹臣累奏所乞或先次¶
　黜責施行伏望睿察¶
　臣契勘近據探報壽春府光州皆有賊馬渡淮前來¶
<pb:KR4d0138_WYG_101-9a>¶
　作過稱係孔彦舟王孤角等軍馬委是警急所乞兵¶
　將伏望速降睿㫖差撥或旋次起發前來應副分擘¶
　使喚伏乞聖察¶
　　乞施行余應求張觷捕盜功效奏狀¶
勘㑹本路䖍吉等州管下昨來不住有兇徒結集羣衆¶
肆行警刼鄉村殘破縣道逼近州城潰散廵尉官兵殺¶
死知縣及捕盜官猖獗作過臣節次遣發兵將及闗牒¶
提刑司官同共督責諸州措置招捕過大小頭項賊火¶
<pb:KR4d0138_WYG_101-9b>¶
六十餘件已行開具申奏朝廷訖契勘本路提㸃刑獄¶
公事余應求䖍州張觷自到任以來夙夜究心同共恊¶
力措置施設方畧遣兵殺獲兇賊劉宣温鐡彈羅十二¶
劉四花魏照等賊徒及生擒賊首劉宣劉洪并招安到¶
乆不獲敗賊首周十隆謝小鬼頼十九丁二十一劉動¶
天謝先謝聰羅動天尹寳張大閑方叔公等頭項火數¶
不少目即本路惟吉袁州抵接湖南界及䖍州僻逺去¶
處尚有些少敗殘徒黨已遣兵前去招捕外今來盜賊¶
<pb:KR4d0138_WYG_101-10a>¶
委是衰息所有逐官備見宣力委有功效欲望聖慈詳¶
酌特降睿㫖施行¶
　　乞施行修城官吏奏狀¶
勘㑹先奉聖㫖指揮令逐路帥司督責所屬州軍專委¶
守貳各行㸃檢城壁若城大難以因舊修築仰隨宜减¶
蹙務要省便臣尋契勘洪州城池自建炎三年十月内¶
經金人殘破之後不曽修治城壁摧毁壕塹堙塞并無¶
樓櫓器具兼城北一帶皆無居民盡是荒閒田土地歩¶
<pb:KR4d0138_WYG_101-10b>¶
闊逺又城外積沙髙與城齊可以下瞰城中緩急難以¶
防守恭依前項聖㫖指揮相度到合行裁减自洪喬門¶
至崇和門取直修築新城門撅壕塹卻將舊城裁减充¶
防捍江水堤岸臣一面兊那本司錢物計置材植塼灰¶
等物料於諸州刷壯城兵士量行差撥及本州壯城廂¶
軍并於洪州管下縣分應干僧寺道觀有常住物業者¶
紐計税錢量差夫力各日支破口食錢米相兼工役已¶
節次具因依奏聞去後續准朝廷支降空名承信告一¶
<pb:KR4d0138_WYG_101-11a>¶
十道助教勑二十二道應副變轉支用自紹興七年正¶
月初五起工創新截築城身長七百一十二丈五尺根¶
基闊二丈五尺面收闊一丈八尺并䕶膝牆女頭通髙¶
二丈二尺表裏並用塼裹砌及墁砌城面砲臺墁道甕¶
城亦係用塼裹砌計用過新磚一百餘萬並係置窑燒¶
變並令窑户斷撲供應及於城外開撅週廽壕河計長¶
七百一十二丈五尺面闊六丈深一丈六尺并造到馬¶
面敵樓大小共一百餘座計六百六十餘間及計備城¶
<pb:KR4d0138_WYG_101-11b>¶
上要用防城器具笓籬牌狗脚木砲坐檑木等修盖諸¶
城門樓一十一座甕城兩所釣橋四座防城器具庫屋¶
兩處計四十間並皆齊備據都壕寨官申十一月十五¶
日修城畢工巳將寺觀人夫等犒設放散其有所用錢¶
粮収買塼灰木植等物盡係本司措置應副並無一事¶
一件取於民間所有首尾宣力官吏欲望朝廷詳酌施¶
行謹具如後須至奏聞者¶
　提舉官¶
<pb:KR4d0138_WYG_101-12a>¶
　　　武功大夫特差權發遣江南西路兵馬鈴轄洪¶
　　　　州駐劄武登¶
　　　左朝奉大夫通判洪州軍州事崔耀卿¶
　　　左朝奉郎權通判洪州軍州事李刹用¶
　都壕寨官武節郎杜觀¶
　製造樓櫓防城器具及受給錢粮官¶
　　　武功大夫忠州防禦使前洪州兵馬都監時光¶
　　　　祖¶
<pb:KR4d0138_WYG_101-12b>¶
　　　武功郎江南西路安撫制置大使司准備將領¶
　　　　張復¶
　受給塼木器具官¶
　　　下班秪應蕭安　張道¶
　部役官¶
　　　從義郎白惇智¶
　　　忠翊郎孫臯¶
　　　成忠郎周端¶
<pb:KR4d0138_WYG_101-13a>¶
　　　保義郎蘭浩¶
　　　進義校尉張福¶
　　　下班秪應張唬¶
　　　進武副尉郝敏¶
　本司㸃檢文字¶
　　　進武副尉楊安中¶
　　　保義郎雷徳成¶
　主行人吏四名¶
<pb:KR4d0138_WYG_101-13b>¶
　　　張京　　何琳　　陳光祖　　湯頔¶
右謹件狀如前謹録奏聞¶
　　謝提舉臨安府洞霄宫表¶
臣某言伏奉勑命除臣提舉臨安府洞霄宫巳望闕謝¶
恩祗受訖者分閫踰年莫著蕃宣之效奉祠得請曲䝉¶
覆護之恩感涕無從兢慙罔措中謝伏念臣誤膺器使¶
素乏材能徒有憂國愛君之心曽無周身防患之術囊¶
封上達毎罄愚忠函詔俯頒屢叨睿奬夫何抵忤自取¶
<pb:KR4d0138_WYG_101-14a>¶
悔尤嘖有煩言愧瀆盖髙之德事無實狀難當溢惡之¶
辭豈敢辨明但祈照察茲盖伏遇皇帝陛下以慈為寳¶
體道宅心推善貸之深仁擴納汙之宏度致茲盛徳施¶
及孤蹤臣敢不省循致謗之由克謹保身之戒攀援望¶
絶方屏跡於山林祝頌誠深願憑因於香火¶
　¶
　¶
　¶
<pb:KR4d0138_WYG_101-14b>¶
　¶
　¶
　¶
　¶
　¶
　¶
　¶
　梁溪集卷一百一¶
