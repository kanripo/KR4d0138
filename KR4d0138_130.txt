# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:03.316147
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷一百三十
<pb:KR4d0138_WYG_130-1a>¶
欽定四庫全書巻¶
　梁谿集巻一百三十　　　　宋　李綱　撰¶
　　啓上¶
　　　謝宰執復銀青啓　　謝范相宫祠啓¶
　　　賀秦參政啓　　　　賀秦相公啓¶
　　　賀富樞宻啓　　　　賀李參政啓¶
　　　賀吕相公啓　　　　回泉州葉尚書啓¶
　　　賀孟宣撫啓　　　　賀翟參政啓¶
<pb:KR4d0138_WYG_130-1b>¶
　　　賀都督吕相公啓　　回翁殿撰啓¶
　　　謝宰執宣撫荆廣啓¶
　　　回荆廣四路監司郡守啓¶
　　　謝宰執宫祠啓　　　賀徐樞宻啓¶
　　　賀趙參政啓　　　　賀胡樞宻啓¶
　　　回温州范相公啓　　回臨安梁侍郎啓¶
　　謝宰執復銀青啓¶
歸從海外方一洗於刑書告自日邊遽盡還於禄秩敢¶
<pb:KR4d0138_WYG_130-2a>¶
意青氊之舊物復霑白髪之陳人拜命若驚撫躬增愧¶
此盖伏遇平章僕射相公精忠許國以弼亮於一人(執/政)¶
(云以叶賛/於政機)寛裕有容以均調於萬國(執政云以爕/諧於民物)欲振¶
中興之業式崇仁恕之風致兹罪戾之餘亦預甄收之¶
列攀鱗附冀乆絶望於風雲散髪採薇方養痾於邱壑¶
莫遂趨風之幸苐深仰徳之誠¶
　　謝范相宫祠啓¶
竊伏海隅方遂山林之適叨居琳館更陪香火之縁奉¶
<pb:KR4d0138_WYG_130-2b>¶
黄紙之除書得青氊之舊物載惟僥倖彌切兢凌伏念¶
某結約亡竒﨑&KR0706;可笑懷許國之心而才則拙有援世¶
之志而術已䟱爛額焦頭何補救焚之道跋胡㚄尾自¶
貽覆餗之愆脫身九死之濵折節萬夫之後六年奔走¶
亦自厭其餘生百口追隨更復憂於多累與其困躓於¶
山谷曷若控告於朝廷果荷鴻私曲從微請奉仙聖於¶
燕閒之館竊廩稍於艱難之秋瘴癘熏心不妨散吏漁¶
樵争席誰識故侯初無梓匠之功但索太倉之粟静惟¶
<pb:KR4d0138_WYG_130-3a>¶
忝冒愧溢心顔兹盖伏遇平章僕射相公盛徳包荒宏¶
材適變任天下之至重素希風於阿衡扶王室以中興¶
宜比功於吉甫政惟公舉道不遐遺致兹罪戾之餘亦¶
頼甄陶之力望巖廊之緬邈披雲霧之未期魚鳥何求¶
但深從於潜泳厦屋既壯願終被於帡幪¶
　　賀秦參政啓¶
伏審祗奉帝俞入參政柄方正人之登用知善類之有¶
依綸綍既頒中外胥慶恭惟參政太中秉心克一經徳¶
<pb:KR4d0138_WYG_130-3b>¶
不回金百鍊而彌精草疾風而知勁奉鑾輿以北狩豈¶
人能為持漢節而南歸殆天所相宜有褒崇之典式彰¶
卓犖之忠果被眷求進陟廊廟吉甫用而周邦咸喜士¶
夫亦與於榮觀汲黯在而淮南寢謀冦盗不難於銷弭¶
佇嘉猷之入告致中興之可期天意將回人心攸屬而¶
某披風惟舊慕義素深救端卿絶域之行雖云無補識¶
子儀未遇之日庶或當仁屬乆困於讒波幸生還於瘴¶
海天地之恩厚矣螻蟻之報蔑然丘壑飬痾嗟病牛之¶
<pb:KR4d0138_WYG_130-4a>¶
卧壠巖岫散髪遂脫兎之投林然而王室安則天下安¶
四海定則此身定方國歩艱難之際可謂曰憂聞藎臣¶
彚進於朝云胡不喜願展盡於底藴以扶持於顛危垂¶
老山林亦受帡幪之賜大書竹帛行觀柱石之勲尚慎¶
鼎茵益綏福履仰以副於注倚俯以慰於具瞻頌詠¶
之誠倍萬常品¶
　　賀秦相公啓¶
伏審光奉制書峻登揆路國勢增太山之重人心如流¶
<pb:KR4d0138_WYG_130-4b>¶
水之歸中興可期公論攸慶恭惟平章僕射相公直方¶
以大温恭而文立大節於宗祏傾危之秋膺重任於朝¶
廷艱難之日若有神相豈繄人為宻勿大猷方頼蓍龜¶
之智燮調元化允資鼎鼐之功惟舟虗可以濟巨川惟¶
棟隆可以扶大厦恢復中原之故境大慰四海之具瞻¶
託跡山林亦荷帡幪之賜拭目廊廟永觀柱石之勳頌¶
詠之私敷宣罔既¶
　　賀富樞宻啓¶
<pb:KR4d0138_WYG_130-5a>¶
伏審光奉賛書進貳樞筦增重本兵之地坐收禦侮之¶
功綸綍既頒中外胥慶恭惟樞密太中髙明而博達¶
廓大而裕和聲華乆著於士林望實雅推於世徳惟時¶
先正有勞王家宗社頼其元勳夷虜服其宏度挺挺風¶
烈有之是以似之秩秩徳音㫖矣維其時矣果被眷知¶
之渥擢升宥宻之司帷幄有人搢紳增氣惟國家之大¶
競得士為先而帝王之中興非兵不可折衝樽爼素髙¶
堂上之竒恢復土疆佇致師中之吉顧兹疲病自屏山¶
<pb:KR4d0138_WYG_130-5b>¶
林願觀鍾鼎之勳亦被帲幪之賜其為頌詠罔罄敷宣¶
　　賀李參政啓¶
伏審光奉賛書進參機政顧老成之登用副中外之具¶
瞻綸綍既頒搢紳交慶恭惟參政太中精忠許國肅括¶
禔身踐揚徧於華塗聞望推為舊徳自陞宥宻之地益¶
著弼諧之聲果膺帝俞參付國柄濟艱難之大業允資¶
帷幄之謀躋仁夀於斯民行被陶鎔之化顧兹衰病屏¶
跡山林願觀鍾鼎之勲亦荷帡幪之賜其為頌詠罔既¶
<pb:KR4d0138_WYG_130-6a>¶
敷宣¶
　　賀吕相公啓¶
伏審光膺帝制還冠台司勳業髙於一時望實孚於四¶
海誕敷渙號大慰輿情恭惟平章僕射少保相公宅心¶
坦夷養氣剛大材兼全於文武識洞照於幾深適當國¶
歩多艱之秋克著王臣匪躬之節殆天所相豈人能為¶
洗日咸池爰正雲龍之御掃氛楚塞親提貔虎之師威¶
徳兼隆眷注彌渥方衮職之有闕被環賜而遄歸大纛¶
<pb:KR4d0138_WYG_130-6b>¶
髙牙輟長城之重寄繡裳赤舄還巖石之具瞻方叔壯¶
猷而蠻荆來威吉甫復用而周邦咸喜以儀刑于百辟¶
以弼亮于一人經體賛元坐致燮調之效折衝禦侮行¶
觀恢復之功作芘蒸黎勒勳鍾鼎顧兹衰病之跡乆荷¶
眷知之私去國五年屢困讒波之險攜家三徙備嘗冦¶
盗之憂惟朝廷宗社之再安則畎畝山林之可託此道¶
所頼非公而誰願精調於鼎茵以茂對於光寵其為頌¶
詠罔既敷宣¶
<pb:KR4d0138_WYG_130-7a>¶
　　囬泉州葉尚書啓¶
真祠散吏已深愧於素餐秘殿清班復稍還於舊物拜¶
恩優渥撫已凌兢知府尚書雅量兼容誠心樂與致兹¶
叨冒之幸實縁奬借之私更荷謙冲特垂慶問江湖阻¶
濶未諧披霧之期翰墨交馳彌切向風之志其為感愧¶
罔既敷宣¶
　　賀孟宣撫啓¶
伏審進參機柄出總帥權寵光震耀於一時風采聳聞¶
<pb:KR4d0138_WYG_130-7b>¶
於天下誕敷成命大慰輿情恭惟宣撫參政秉心塞淵¶
毓徳純茂以風績乆孚於士望以精忠自結於主知果¶
被簡求遂登廊廟屬此萑蒲之盜乆弄潢池之兵允¶
頼謀猷廓清氛祲建牙開府于宣閫外之威戡亂定功¶
行廸師中之吉顧兹衰病自屏山林雖音問之乆䟱豈¶
瞻懷之敢替執俘獻馘永觀鍾鼎之勳枕石潄流亦荷¶
帡幪之賜其為頌詠罔既敷宣¶
　　賀翟參政啓¶
<pb:KR4d0138_WYG_130-8a>¶
伏審光奉制書進陪政柄綸言所播輿論攸歸恭惟歡¶
慶參政太中毓徳粹和養氣渾厚大册髙文足以鼔動¶
當世英聲茂實足以輝暎士林蚤揚歴於禁嚴乆蕃宣¶
於屏翰掛冠神武雅有髙世之心視草金鑾一為斯文¶
而起果膺簡注峻陟巗廊雲雷尚屯允頼經綸之業天¶
地交泰佇觀輔相之宜某素荷眷私自取䟱外暌違積¶
稔曽無魚傳鴈繫之音跬歩三山乃有室邇人逺之歎¶
顧連墻而不請謁乃交臂之真相知方宏大度以包¶
<pb:KR4d0138_WYG_130-8b>¶
荒詎念小故而棄舊屬膺中詔徃撫南藩衰病日加虗¶
辱齋壇之拜封章繼上丐還真館之逰願少借於齒牙¶
使得從於巖壑披風未遂仰徳徒勤冀精調於鼎茵以¶
茂對於光寵其為頌詠罔既敷宣¶
　　賀都督吕相公啓¶
伏審渙號宣恩齋壇授鉞眷上相之宿望加都督以視¶
師名教增隆士夫交慶恭惟都督特進僕射相公星躔¶
毓秀世徳鍾祥翊國歩於多艱不渝素履挺王臣之大¶
<pb:KR4d0138_WYG_130-9a>¶
節每見赤誠勤勞結聖主之知特逹慰輿人之論召從¶
藩屏再冠宰司表正百僚具巖瞻而益峻指麾諸將顧¶
籌幄以誰先爰告明庭首膺新制惟王室之興復頼君¶
子之經綸淝水策功謝傅實居於總統淮西破賊晉公¶
遂朝於京師佇勒鍾鼎之殊勲不失山海之舊物顧兹¶
䟱拙乆荷照知誤膺詔㫖之頒徃服蕃宣之寄力疾受¶
命觸暑戒塗仰憑廟筭之多雖容緩帶繼上囊封之請¶
期踐前言披覿未遑瞻依尤劇願精調於茵鼎以茂對¶
<pb:KR4d0138_WYG_130-9b>¶
於寵光頌詠之誠敷宣罔既¶
　　回翁殿撰啓¶
伏審光奉制恩寵還舊物聫清班於書殿示優老於琳¶
宫凡在薦紳孰不欣忭恭惟提宫殿撰器全金玉識邁¶
蓍龜蹈道不回挺然仁者之勇學古自任卓爾君子之¶
儒蚤揚歴於要津益飛騰於休譽乆推時望簡在淵衷¶
抱槧懐鉛洊膺論撰之選持槖簮筆佇躋侍從之嚴仰¶
公道之宏開庻舊人之圗任某夙契雅好每幸瞻承玆¶
<pb:KR4d0138_WYG_130-10a>¶
聞成命之頒獨倍常倫之喜敢期謙牧先損書詞媿荷¶
之誠敷宣難盡¶
　　謝宰執宣撫荆廣啓¶
右某啓䝉恩授前件職任不許辭免内外官司不許收¶
接文字已自福建路起發於今月十一日至衡州茶陵¶
縣入湖南路界交割本路安撫使職事訖者絲綸下逮¶
不容遜避而牢辭翰墨屢頒更煩敦勉以大義力衰¶
疲以及境撫凋瘵而增傷任重責深以榮為懼竊以荆¶
<pb:KR4d0138_WYG_130-10b>¶
湖之奥壤實為東南之上流控襄漢而引四川帶江淮¶
而連二廣地多沃衍民號富饒江濶湖深雖多卑濕之¶
誚風渾俗厚雅有淳古之稱自夷狄之蝟張因冦盗之¶
蟻聚通都大邑類成虵豕之區良田羙疇鞠為荆棘之¶
地姦吏乗時而武擊平民逃禍而駭奔綏靖一方盡除¶
宿弊惠澤千里誕布新恩非得其人曷稱兹選如某者¶
閩海冷族乾坤腐儒遭時艱難雖有愛君憂國之志觸¶
事齟齬曽無扶顛持危之功懷疾惡之剛腸天所賦者¶
<pb:KR4d0138_WYG_130-11a>¶
致銷骨之積毁人誰憫之脫身九死之中折節萬夫之¶
後蘧瑗心化固知今是而昔非嵇康巖居但欲頥性而¶
養夀豈期謀帥乃及陳人仰廹咫尺之天威莫遂再三¶
之愚懇觸熱上道戴星以行迨兹入疆之初尤驚任責¶
之重亷頗雖老尚思復用於趙人房琯已衰徒願立功¶
於唐室此盖都督特進僕射相公以燮理隂陽之職當¶
經綸屯難之時建不世出之殊勳膺莫敢當之大任王¶
謝總統初不逺去於晉朝方召經營盖欲復興於周道¶
<pb:KR4d0138_WYG_130-11b>¶
(秦相公云以爕理隂陽之職當經綸屯難之時運量羣/材緝熈庻政躬張仲孝友之徳而主吉甫揉此萬邦有)¶
(如晦練逹之才而齊房喬表于百辟權樞宻云以/厚徳鎮浮俗以精忠膺簡知恊濟艱難練逹機政)克遴¶
師帥之選聿求聲氣之同眷此衰遲曲加推挽然以憂¶
患廢棄之餘而揔軍旅之事以孤冷迂䟱之跡而領方¶
靣之權大懼曠瘝以速罪戾方今兩路防秋之期廹矣¶
諸郡卒嵗之計蕭然仗鉞江湖者大軍亟旋弄兵潢池¶
者餘孽猶在欲討捕則兵將单弱議招納則錢糧匱空¶
將何以宣暢國威撫安民瘼職思其外愧溢于中願上¶
<pb:KR4d0138_WYG_130-12a>¶
乞骸骨之章以保收桑榆之節敢先陳其悃愊庻必冀¶
於矜從瞻望無期傾依徒切白露已降清風戒寒冀尚¶
慎於鼎茵以茂對於光寵其為頌詠罔既敷宣¶
　　回荆廣四路監司郡守啓¶
右某啓此者誤承中制俾鎮上流宣九重之恩威撫四¶
路之凋瘵委任實重揆綿薄以難勝褒借過優辱書詞¶
而增愓伏惟某官克明治本深恤民勞雖身寄於江湖¶
每心存於王室(廣東西云誠心於善雅量過人/每有推挽之言因致叨踰之幸)干戈未¶
<pb:KR4d0138_WYG_130-12b>¶
定夫豈偷安朝夕之時智畧有餘正頼恊濟艱難之運¶
願加調嗇前對寵光¶
　　謝宰執宫祠啓¶
右某啓昨任知潭州兼湖南路安撫使䝉恩差提舉西¶
京嵩山崇福宫任使居住者奏牘上陳方願從於閑散¶
人言洊至乃特荷於保全還真館之舊遊解帥藩之重¶
任驚慙有靦感涕無從伏念某憂患餘生衰遲多病乆¶
已忘懷於世味但思息跡於海濵一昨誤䝉上恩付之¶
<pb:KR4d0138_WYG_130-13a>¶
閫寄既不容於遜避亦願效於驅馳自抵湖湘七更晦¶
朔招捕叛亡之盗拊循凋瘵之民雖竭迂愚何補萬一¶
弗堪重任丐歸亟上於皂嚢屢致煩言疏罪已遭於白¶
簡慕古人之餘義不敢自論方朝廷之清明終期昭雪¶
仰䝉庇覆使即便安小草出山徒有噬臍之歎大鈞播¶
物敢懷躍冶之心此盖某官體道為公待人以恕每慮¶
一夫之失所不使顛躋素知衆口之鑠金重煩解釋致¶
兹疎拙亦荷甄陶負罪養痾方自藏於丘壑趍風承教¶
<pb:KR4d0138_WYG_130-13b>¶
益逺去於門墻願調衛於鼎茵以茂膺於光寵其為瞻¶
詠罔既敷宣¶
　　賀徐樞宻啓¶
伏審光膺帝制進貳樞庭朝廷得人海宇增慶恭惟樞¶
宻端明養氣剛大毓德粹和節操追於古人識度超於¶
當世飛英騰茂乆輝映於士林聳壑昻霄果自致於雲¶
漢鄧禹之遇光武得於立談馬周之說太宗言若素宦¶
論思諫省有古遺直之風視草金鑾膺大手筆之任淵¶
<pb:KR4d0138_WYG_130-14a>¶
𠂻簡在右府進陪聞望素出於漢庭風采聳聞於天下¶
惟王室之大競得士為先而帝者之中興非兵不可冀¶
展盡於底藴以恊濟於艱難顧兹罪戾之餘加以衰耄¶
之及棌薇散髪方屛迹於山林承顔接辭阻趍風於齋¶
館願亟成於勳業亦與被於帡幪尚慎鼎茵益綏福祉¶
其為瞻詠罔既敷宣¶
　　賀趙參政啓¶
伏審光奉賛書進參機政惟俊傑之登用副中外之具¶
<pb:KR4d0138_WYG_130-14b>¶
瞻綸綍既頒搢紳交慶恭惟參政太中精忠許國肅括¶
禔身踐揚徧於華塗聞望推為舊徳自蕃宣於屏翰(一/云)¶
(自召還/於藩翰)益茂著於猷為果膺帝俞參付國柄濟艱難之¶
大業允資帷幄之謀躋仁夀於斯民行被陶鎔之化顧¶
兹疎拙乆仰聲光(一云乆/荷照知)方屏迹於山林阻趍風於廊¶
廟拭目傾耳願觀鍾鼎之勳枕石潄流亦被帲幪之賜¶
其為頌詠罔既敷宣¶
　　賀胡樞宻啓¶
<pb:KR4d0138_WYG_130-15a>¶
伏審光膺帝制進貳樞庭朝廷得人海宇增慶恭惟樞¶
宻端明材髙杞梓徳粹珪璋節操追於古人識度超於¶
當世飛英騰茂乆耀映於士林聳壑昻霄果自致於雲¶
漢奉使絶域而無難色臨緫銓衡而靡棄材自結睿明¶
之知遂登宥宻之地惟王室之大競得士為先而帝者¶
之中興非兵不可冀展盡於底藴以恊濟於艱難某曩¶
奉披承每懷契濶雖仰徳以勤止顧修問之闕然惟兹¶
罪戾之餘加以衰耄之及採薇散髪方屏跡於山林承¶
<pb:KR4d0138_WYG_130-15b>¶
顔接辭阻趍風於齋館願亟成於勳業亦預被於帲幪¶
尚慎鼎茵益綏福履其為瞻詠罔既敷宣¶
　　回温州范相公啓¶
伏審光膺帝制起鎮侯藩方㳙日下車之初推承流宣¶
化之本山川改色士民聳觀恭惟知府觀文相公毓徳¶
粹和養氣剛大自躋言語侍從之列夙著獻納論思之¶
忠光輔聖朝羙化行乎南國退居真館雅志在於東山¶
惟眷注之特隆豈燕閑之能乆果承明命來臨大邦樽¶
<pb:KR4d0138_WYG_130-16a>¶
爼折衝不妨於坐嘯巖廊爕理行聽於賜環顧抱病山¶
林之間阻趍風齋閤之下願綏福履茂對寵光瞻詠之¶
私敷宣罔既¶
　　回臨安梁侍郎啓¶
伏審光奉賛書峻躋法從緫天府浩穰之任斡邦計盈¶
虗之權妙選得人公議惟允伏惟知府判部侍郎珪璋¶
粹質杞梓宏材政事優於漢庭風采聳於人望果膺睿¶
奬進陟禁嚴未遑慶福之修先辱好音之逮採薇散髪¶
<pb:KR4d0138_WYG_130-16b>¶
方待盡於山林騰茂飛英佇策勳於廊廟願綏福履益¶
對寵光¶
　¶
　¶
　¶
　¶
　¶
　梁谿集巻一百三十¶
