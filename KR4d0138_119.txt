# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:03.079238
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷一百十九
<pb:KR4d0138_WYG_119-1a>¶
欽定四庫全書¶
　梁谿集巻一百十九　　　　宋　李綱撰¶
　　書十二¶
　　　與權樞宻第一書　　與權樞宻第二書¶
　　　與權樞宻第三書　　與翟叅政書¶
　　　與程給事第一書　　與程給事第二書¶
　　　與程給事第三書　　與程給事第四書¶
　　與權樞宻第一書¶
<pb:KR4d0138_WYG_119-1b>¶
伏審光奉賛書進登宥宻之地廊廟得人搢紳胥慶矧¶
兹踈拙雅荷照知欣愜之情倍百常品輒具短啓叙賀¶
伏幸鍳念¶
前年秋幸於徳興邂逅使斾少欵緒言良以為慰間違¶
忽復許乆自藏山林不果通記室之問中間承峻登八¶
座亦稽修慶悚仰之情無以自喻天歩艱難非得英偉¶
之才相與恊濟何以振起中興之功正人登用善類有¶
依恢復可俟誠為天下賀非獨區區之私幸也¶
<pb:KR4d0138_WYG_119-2a>¶
某憂患之餘衰病日加惟思退藏不敢復與世故今春¶
忽䝉上恩付以荆廣四路之寄深慮緜薄不足以仰副¶
委任具奏辭免䝉遣中使降賜趣行不容遜避第增感¶
懼逼於天威已祗受告命就福州開司今月六日起離¶
上道已次昭武閑廢之久習成踈嬾乍兹總戎尤非所¶
宜加以前此讒謗之深思慮過當動輒畏縮未知所以¶
能濟數日髭髪頓白遂成衰翁良可歎也辱照素厚必¶
䝉矜念有少情懇具别幅伏幸留意惶恐惶恐¶
<pb:KR4d0138_WYG_119-2b>¶
朝廷於荆湖置兩宣撫司故種種事多相妨前此令将¶
帶任仕安所部軍馬千餘人由廣東之任因令撫定廣¶
南州縣但欲令與孟韓二帥相避而已今則湖南巨冦¶
侵擾二廣事勢危急續䧏指揮遂令前去措置保䕶夫¶
以曹成賊馬十餘萬人能戰之兵不下三萬而欲令以¶
千餘疲卒趣往保全廣南兩路豈不難哉已累具奏乞¶
依近降許用吕相昨任江東安撫大使畫一内人數差¶
撥兵将至今未奉回䧏指揮為今之計非朝廷盡數應¶
<pb:KR4d0138_WYG_119-3a>¶
副及令韓世忠親統一二萬精銳兵将同共前去措置¶
誠恐未易支梧再有申奏論之頗詳伏冀鈞念早賜施¶
行不勝幸甚¶
某踈拙寡與冉奮再躓濵於死者屢矣仰荷上恩保全¶
以至今日又䝉抆拭録用顧将何以報稱萬分之一雖¶
觸隆暑渉長道冒瘴氛當劇冦其何敢辭今兹又幸故¶
人居本兵之地有孝友之張仲知自免於煩言此所以¶
喜而不寐也二相炤察頗深獨公巽以建炎初守㑹稽¶
<pb:KR4d0138_WYG_119-3b>¶
盡放和預買嘗䧏其兩官之故頗不能平去嵗同寓長¶
樂不相往來遣人致區區之意亦不報深恐蓄憾未已¶
近作書啓以謝不敏未知能釋然否此恐公所欲知故¶
輒以浼聞愧仄愧仄傷弓之禽驚於曲木伏幸痛察¶
　　與權樞宻第二書¶
某頓首拜啓樞宻端明台席比兩拜書并咨目必已呈¶
浼暑氣正隆不審邇來動静何似伏惟神明恊相鈞候¶
萬福某總師已次南豐本欲取徑路以趣廣東適被受¶
<pb:KR4d0138_WYG_119-4a>¶
金字牌降下指揮令赴長沙置司又須改途惟是荆湖¶
盗賊之熾孟韓二帥有㫖趣令交割班師深懼緜薄無¶
以為善後之䇿仰副委任夙夜震悚未知所濟惟逺頼¶
輝芘有以照矚之耳正阻參承敢冀為天下自重¶
朝廷遣韓孟二帥統重兵以臨湖湘聞以暑月之故未¶
曾進兵措置盗賊惟曹成一項為岳飛所破有就招撫¶
之意未知今復如何自餘劉忠李宏楊華雷進楊么郎¶
鍾相殘黨凡十餘頭項劇賊負固自若馬友見以十萬¶
<pb:KR4d0138_WYG_119-4b>¶
衆蠶食長沙亦未放散今孟韓得㫖催促結絶交割訖¶
赴行在深慮此逐項巨冦非旬月所可措置其勢决須¶
留遺後人非得重兵及名望已著近上武臣存留本路¶
措置招捕安能有濟輒具奏乞留岳飛就潭州駐劄并¶
乞撥還韓京等三項軍馬踏逐到楊惟忠下統領官胡¶
友毛佐人兵乞撥充元䧏畫一二萬之數凡五状具申¶
宻院别副録事目拜呈敢望垂念特與應副不勝幸甚¶
　　别幅¶
<pb:KR4d0138_WYG_119-5a>¶
今具奏聞及申樞宻院事件下項¶
　一状為已遵依聖㫖取徑赴潭州置司縁荆湖盗賊¶
　　未曾措置平定孟庾韓世忠恐得召赴行在指揮¶
　　便行交割乞更賜詳酌指揮事¶
　一状乞存留岳飛且於潭州駐劄措置盗賊及撥還¶
　　韓京等軍馬事¶
　一状乞指揮孟庾韓世忠撥還時蹔差出辛企宗下¶
　　人兵事¶
<pb:KR4d0138_WYG_119-5b>¶
　一状踏逐到楊惟忠下統領官胡友毛佐人兵乞撥¶
　　付本司使喚事¶
　一状乞指揮福建等路宣撫司遵依近䧏聖㫖指揮¶
　　候班師日除度量合用財物外将其餘錢糧銀絹¶
　　等盡數撥付本司不得别作名目占破事¶
右具呈某再拜¶
　　與權樞宻第三書¶
使臣自行在還伏䝉寵賜翰墨勞問有加益仞眷予之¶
<pb:KR4d0138_WYG_119-6a>¶
渥不勝感佩竊聞朝廷以北報有警頗飭邊備樽俎折¶
衝當有成筭第區區之意以謂端的探報宜宻付㳂江¶
諸帥使預為隄防且嚴行告戒入某路則某路為之援¶
庶幾併力合勢可以有功如使坐視不救非計之得也¶
恃炤僣易悚息悚息¶
荆湖連年為羣盗蹂踐州縣悉皆殘破官吏類多權攝¶
民户困於科須田疇荒蕪財力空匱殊未知所以為拊¶
循料理之術自非朝廷寛其銜勒洞照悃幅凡所陳請¶
<pb:KR4d0138_WYG_119-6b>¶
一一矜從則何以使之自試而收尺寸之效輒有十數¶
事皆目前急務申奏取㫖敢望鈞慈特賜一言之賛兩¶
路受賜非淺淺也輒以事目具劄子拜呈幸冀垂念¶
近䝉朝廷差岳飛在本路措置盗賊被受劄子未旬日¶
間已别有指揮如止坐飛奏而改命恐武夫不復可號¶
令矣本路盗賊初未衰息馬友李宏雖殺捕其徒黨散¶
漫作過曹成劉忠雖潰敗其酋首擁衆自若楊么鄧装¶
楊華鍾相殘黨據巢穴出没如故飛乃以為靜盡可乎¶
<pb:KR4d0138_WYG_119-7a>¶
朝廷不加體究遽從其言非計之得也既已如此不復¶
敢再有請但乞存留呉錫呉全韓京三軍共五千餘人¶
庶幾可以支梧目前不然决難自立敢望鈞慈特賜矜¶
從速與行下幸甚¶
　　與翟叅政書¶
昨者流寓閩粤幸大斾先止三山亟欲造謁以叙積年¶
間濶傾仰之素客或謂執事以建炎初故頗不釋然又¶
方謝絶賔客逡廵而未敢盡誠恐将軍有意督過之也¶
<pb:KR4d0138_WYG_119-7b>¶
羣冦繼作遷徙不常居無何執事己趣装赴召竟不獲¶
徹聲聞于典謁者每一念之慙汗無地近輒修尺牘少¶
謝不敏伏䝉誨諭鄭重眷與之情溢于辭翰既恨為小¶
生所誤又愧以區區鄙陋而竊量君子之心也已幸貰¶
過敢不改事桑榆之收期無負於古人耳伏冀恕察¶
某初得㫖由廣東之任以孟參先至荆湖兩司不可同¶
在一路之故非有他也繼以曹成猖獗乃有保䕶二廣¶
置司捍冦指揮觸隆暑戴星而行已次南豐忽奉金字¶
<pb:KR4d0138_WYG_119-8a>¶
牌䧏㫖令徑赴長沙新任且趣孟韓二帥班師韓兵屯¶
建康岳飛兵屯九江事變如此豈江北之有警耶荆湖¶
劇冦十餘項衆數十萬獨曹成為飛所破殘黨有就招¶
撫之意餘皆未曽措置負固自若今重兵名将一旦盡¶
去不知何以為善後之䇿某輒具奏乞留岳飛駐劄長¶
沙率馬友以討劉忠以次招捕餘盗萬一㳂江警急順¶
流應援未為後時岳飛留則二帥可還二帥還某乃可¶
到任交割措置事勢不得不爾奏䟽論之頗詳望叅政¶
<pb:KR4d0138_WYG_119-8b>¶
試取閱視更與右揆熟議速䧏指揮幸甚幸甚¶
伏䝉垂諭種種悉如所請應副仰荷眷念今日之事惟¶
兵将錢糧為急畫一内丐兵五項獨得辛企宗一項兵¶
企宗謬懦無取秪藉其兵頗精銳近聞兵之良者皆為¶
韓侯取去殊失所望數日前被受宻院劄子撥到韓京¶
呉全呉錫三項軍馬不旋踵復差與岳飛雖䝉却撥杜¶
湛下人兵填補縁湛已係湖北聽節制之兵初無所益¶
此朝四暮三之說也已具奏乞撥還逐項及再行踏逐¶
<pb:KR4d0138_WYG_119-9a>¶
楊惟忠下兩項軍馬敢望垂念本路錢糧固已缺乏幸¶
朝廷許令福建等路宣撫司以餘剩之數盡撥應副更¶
俟撥到見得己未足用續具申禀次四支所以能運動¶
全在腹心閫外之事朝廷留意乃可庶幾尺寸之效惟¶
公念之惶恐惶恐¶
伏䝉寵答長牋詞㫖髙古數十年來殆無此作欽玩無¶
斁不能釋手第襃予過當豈迂陋之所敢當佩服眷意¶
不勝慙感謹叙謝萬一仰恃知炤此書更不敢具外啓¶
<pb:KR4d0138_WYG_119-9b>¶
伏幸恕察¶
　　與程給事第一書¶
某頓首啓伯禹侍讀給事台座近累上状當一一呈浼¶
連辱誨翰不勝感慕見報有貳卿之除旋聞諸郡方以¶
為訝承喻乃知其詳得此月初邸吏申有㫖還舊物計¶
已供職大暑邇來動靜何似伏惟台候多福某觸熱戴¶
星而行已次南豐本欲取便道趣贑上以如番禺適被¶
金字牌指揮徑赴長沙置司得免提兵逺渉瘴鄉良以¶
<pb:KR4d0138_WYG_119-10a>¶
為幸第孟韓二帥殊未曽措置荆湖盗賊獨岳飛能破¶
曹成猶未了當已有催促班師指揮韓屯建康岳屯九¶
江事體一變且遽何也豈江北之有警耶正阻承晤切¶
冀為國自重湖外盗賊如劉忠李宏楊華雷進楊么郎¶
鍾相殘黨等十餘頭項見數者二十餘萬人小者不可¶
勝數馬友以十萬衆蠶食長沙雖不甚猖獗亦擅置官¶
吏肆為誅求民不聊生孟韓二帥提重兵久駐廬陵皆¶
未曽措置獨岳飛能以偏師破曹成十萬之衆殘黨有¶
<pb:KR4d0138_WYG_119-10b>¶
願就招撫之意未知今復如何孟韓遽趣交割班師岳¶
飛亦以所部徙屯他路是朝廷所以遣名将重兵經營¶
兩路者一旦盡去令一書生獨當豺虎兵既單少又無¶
近上威名乆著武臣與之共事何以能濟羣盗窺見事¶
勢如此又復蜂起其害未艾竊恐諸公思之未熟也但¶
以委任孟韓及遣某由廣東之任初意與今來所䧏指¶
揮觀之事理豈不甚明為今之計非留岳飛在本路决¶
無可為之理奏䟽論之甚詳輒録副本去幸留意詳閱¶
<pb:KR4d0138_WYG_119-11a>¶
因見右揆為力懇之能用此言非惟䟱拙可以待罪閫¶
外數路實受其賜於國體所係匪輕不然願掛冠神虎¶
乞骸骨以歸山林雖譴責所不敢辭也千萬照察¶
朝廷曲留如此莫且少安時艱願且隐忍以濟國事去¶
冬羣賢彚進善類相慶今屈指所存無幾矣江北近耗¶
如何忽得韓岳屯兵江上之報初甚駭之徐思尚令疾¶
速措置荆湖事宜交割及韓侯有入覲指揮却似差緩¶
必是有警預為之防也大抵比年多隨事支梧初無先¶
<pb:KR4d0138_WYG_119-11b>¶
定規畫有事則遑遽事過則慢弛習成此風欲無倉卒¶
之憂得乎沛國萬夀之召出朝廷意否此公偽楚懿親¶
其操術足以感移心意豈宜在此地耶當明受之際既¶
無大節可稱又䧏指揮召偽楚戚屬其禮意之厚雖起¶
伊吕不過如此不知此何意耶若以謂尊崇邦昌親屬¶
彊敵便須休兵竊恐必無此理不然其意安在恐右揆¶
初不知此一叚事願以白之其所䧏指揮求於官司可¶
得也僣易僣易¶
<pb:KR4d0138_WYG_119-12a>¶
　　與程給事第二書¶
近遣使臣至行在嘗奉状當已呈浼秋暑異常伏惟台¶
候多福區區已次臨川朝夕自廬陵以如衡永第孟韓¶
見在湖南終恐相妨已具奏申明矣長沙馬友為李宏¶
所圗公私刼掠一空益難料理皆措置稽緩所致也荆¶
湖羣盗猖獗自若未知所以綏靖之方有可以見教幸¶
不鄙外餘惟為國自厚前對光寵近䧏指揮令孟韓疾¶
速措置湖南事宜交割與本司訖發赴行在昨日又得¶
<pb:KR4d0138_WYG_119-12b>¶
金字牌䧏到指揮令韓侯一面遣發軍馬往建康駐劄¶
是否復候措置了當即班師回軍朝廷遣二帥提重兵自¶
福建移師江湖踰半年初未曽措置了得一事曹成為¶
兵飛殺敗徒黨猶八九萬散漫於全邵道永武岡之間¶
未就招撫李宏殺馬友以據長沙劉忠聚舟船以屯君¶
山其餘十數頭項劇賊皆負固恃衆出没作過自若以¶
重兵臨之次第招捕非半年未能就緒而二帥以趣召¶
之故欲以旬日定之有此理否儻江北有警欲韓侯兵¶
<pb:KR4d0138_WYG_119-13a>¶
屯駐建康以為隄備亦須且留岳飛一軍在本路措置¶
收拾後叚庶幾不甚狼狽今乃併飛軍徙屯他路號令¶
怱遽首尾不相照如此寧朝廷未之思乎第追思元遣¶
孟韓宣撫江西荆湖之意及自到荆湖已奏措置了當¶
若干盗賊見今所存若干及本司元被受指揮皆令候¶
孟庾韓世忠措置盗賊了當日之任今乃遽交割數十萬¶
盗賊以數千烏合之兵使招捕之果能有濟否事節便¶
自可見若從所請留岳飛軍某尚敢承當不然願先以¶
<pb:KR4d0138_WYG_119-13b>¶
罪去猶愈於将來誤國事也願公特為見右丞相力道¶
此懇今日之事必求可濟非敢有所要也某前奏謂韓¶
侯之兵宜分屯九江得其書亦以為建康非其所便願¶
在江西宣力鎮江劉建康吕皆重兵也江西以韓湖南¶
以岳正得分布控扼之䇿更願與廟堂熟計之幸甚幸¶
甚(奏檢録去恐/欲知本末也)¶
　　與程給事第三書¶
近累上状當一一呈浼伏被六月中書賜竊審動静勝¶
<pb:KR4d0138_WYG_119-14a>¶
常感慰亡諭秋暑未闌邇來台候復何似某已次臨江¶
適苦瘧痢少留數日調治㑹馬友下潰兵數千人破筠¶
之新昌上髙去此秪數十里郡人震恐已遣使臣齎旗¶
牓往招撫之如肯聽從須少待其來料理之不然即遂¶
徑趨廬陵俟朝廷回降乃如衡湘間北行種種窒礙葢¶
是除授草草不慮始不要終之故今荆湖羣盗雲擾餘¶
波溢於鄰路大費收拾而孟韓二帥遽欲班師重兵名¶
将一旦盡去何以善後馬友李宏曹成之徒自己散漫¶
<pb:KR4d0138_WYG_119-14b>¶
而劉忠者以願就招撫欵宣司隂為窺伺誘降招納曹¶
成徒衆萬餘人勢益鴟張如韓侯不利此一項遽引兵¶
以如建康即荆湖之患未艾其餘支節徒黨之屬又不¶
論也累具奏乞存留岳飛且於本路謹守及撥還韓京¶
呉錫呉全等兵且就鄰路江西應副錢糧以濟目前之¶
缺屈指計日以俟報而朝廷漠然如不聞不知何故豈¶
遂置荆湖於度外而區區謀慮一無足取耶某賦分數¶
竒動多齟齬每願終老山林不復與世故而今者誤䝉¶
<pb:KR4d0138_WYG_119-15a>¶
諸公推挽牽彊至此疾病交攻心勦形瘵自度卒不能¶
以勝任願上乞骸之章以全晚節行剡奏矣夫魚肉具¶
然後可以責庖者之精粗材石集然後可以責匠氏之¶
巧拙今物料悉不應副而欲使之虚受重責可乎但以¶
元䧏指揮令候孟韓措置盗賊了當日之任與今來事¶
勢觀之不待深考而可見幸為特見秦丞相備言之易¶
所謂羝羊觸藩不能退不能遂者正今日之事也餘惟¶
為國自重¶
<pb:KR4d0138_WYG_119-15b>¶
　　與程給事第四書¶
比入湖南境遣人至行在嘗拜状必已呈逹使臣還辱¶
書賜殊荷鄭重之意秋髙氣清伏惟𤨏闥多暇台候康¶
福區區少留衡陽先遣葺治諸軍營房非晚即如長沙¶
始到本路百事坌集如治亂絲已不勝其疲勩矣目前¶
尚可極力支梧秋冬之交萬一邊報有警兵力單弱錢¶
糧空匱不知何以為䇿中夜思之不寒而慄未有承晤¶
之期敢冀為時自厚謹上状承動静不宣¶
<pb:KR4d0138_WYG_119-16a>¶
本路積弊在於科須官吏通同為姦皆去其籍不可稽¶
考民以重困入境之初首先罷之郤令州縣催理正稅¶
以給養兵之費目前雖覺費力料理就緒他時却須見¶
效有數事不免干朝廷降指揮如撥嵗額錢回易運廣¶
西鹽以足民食而抑私販取其贏餘養軍皆惠而不費¶
者幸借一言使早降指揮庶幾可以趂時措置其餘如¶
乞就廣西撥馬吉州撥衣絹皆决不可缺者亦幸留念¶
岳飛聞已别䧏指揮章奏累上僅得之而飛一奏即免¶
<pb:KR4d0138_WYG_119-16b>¶
行事至於此夫復何言但得依舊撥還韓京呉錫呉全¶
三項軍馬庶幾目前粗可支吾不然勢决難立聞諸公¶
似以此方為逺而當緩殊不知心腹手足同為一體豈¶
可遂置度外哉易所謂羝羊觸藩不能退不能遂者正¶
今日事也¶
承諭天下形勢在荆南恐未為確論今日至要處乃在¶
襄陽控引川陜襟帶江淮下臨舊都連年棄置不復料¶
理失此則中原不復可圗矣雖然能立能歩然後可以¶
<pb:KR4d0138_WYG_119-17a>¶
趨走今日國體猶未能立而欲趨走可乎近有㫖令孟¶
參以勾抽去兵盡數撥還本司以班師日餘剩財物盡¶
數撥付本司意則厚矣兵未嘗撥還一人一騎財物未¶
嘗撥到分文顆粒虗煩詔令徒切自愧奏状檢輒納呈¶
恐欲備見本末區區既已到湖外似非避事但得一兩¶
月間别無警急之報措置數處盗賊就緒便可塞責丐¶
歸山林如伯禹方當為朝廷判白黑明是非使公議有¶
所主盟求去之堅非士大夫所望於左右也勉旃勉旃¶
<pb:KR4d0138_WYG_119-17b>¶
　¶
　¶
　¶
　¶
　¶
　¶
　¶
　梁谿集巻一百十九¶
