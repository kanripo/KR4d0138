# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:01.703890
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷五十
<pb:KR4d0138_WYG_050-1a>¶
欽定四庫全書¶
　梁谿集巻五十　　　　　　宋　李綱　撰¶
　表劄奏議十一(親征行營司劄/子御筆批荅附)¶
　　奏知防守酸棗門并乞分遣執政官分巡四壁守¶
　　　禦劄子¶
　　奏知酸棗門守禦捍退賊馬劄子¶
　　奏知再遣王師古等兵㑹合何灌兵出戰劄子¶
　　乞給賞將士劄子¶
<pb:KR4d0138_WYG_050-1b>¶
　　奏知已遣王師古出援張撝勾收召募人馬劄¶
　　　子¶
　　奏知造橋利害劄子¶
　　奏知种師道等兵馬劄子¶
　　乞种師道聽節制劄子¶
　　奏知城上守禦器具有未備處劄子¶
　　乞措置防䕶汴河斗門及引水入濠劄子¶
　　乞内外兵馬並聽節制劄子¶
<pb:KR4d0138_WYG_050-2a>¶
　　親筆宣諭城外軍馬聽宣撫司節制¶
　　乞中軍人馬於殿前班教場教閲劄子¶
　　奏知放入何灌人馬許孝烈等駐泊去處劄子¶
　　奏知捉到活人等押赴种師道劄子¶
　　奏知定廂禁軍食錢劄子¶
　　奏知所統五軍分𨽻無復移易劄子¶
　　奏知感寒在假服藥劄子¶
　　乞用暖轎至閤門劄子¶
<pb:KR4d0138_WYG_050-2b>¶
　　親筆宣諭䇿應姚平仲三首¶
　　乞免䇿應姚平仲劄子¶
　　乞种師道同出䇿應劄子¶
　　乞應副長入祇候人馬劄子¶
　　親筆宣諭不得交兵¶
　　罷尚書右丞待罪劄子¶
　　　奏知防守酸棗門并乞分遣執政官分巡四壁¶
　　　　　守禦劄子¶
<pb:KR4d0138_WYG_050-3a>¶
臣適來已到新酸棗門躬率將士防守探得北賊已約¶
三四百人過城壕内作過今已號令城上見嚴備守禦¶
外即時劄付何灌張撝引兩頭項人馬前來掩殺合具¶
奏知仍乞分遣執政官分巡守禦¶
　御筆¶
　執政上城恐防行遣號令已差蔡懋提舉自可巡城¶
　分官守禦¶
　　　奏知酸棗門守禦捍退賊馬劄子¶
<pb:KR4d0138_WYG_050-3b>¶
臣見在酸棗門城上同盧端措置守禦及催督張撝何¶
灌王師古等接戰賊兵退屈勢必萬全不煩聖慮所乞¶
差宰執分守壁壘慮驚東擊西事體不細臣切望留¶
神所有劉延慶西壁闕人已差人應副去訖謹具奏¶
知¶
　御筆¶
　公忠略之志朕記於心更切詢問曾經邊塞人悉心¶
　體國分布防守存恤撫勞若賊兵退遁異等奬擢¶
<pb:KR4d0138_WYG_050-4a>¶
　　　奏知再遣王師古等兵㑹合何灌兵出戰劄子¶
臣探得張撝人馬已到陳橋門外轉城淹殺賊兵其先¶
在酸棗門下作過番賊漸已過壕潰散臣再遣王師古¶
王何等兵自萬勝門出㑹合何灌兵同共掩殺謹具奏¶
知¶
　御筆¶
　訪聞何灌已身死未知兵馬差甚人統領已批付三¶
　省密院疾速照㑹施行如王師古王何可差即便差¶
<pb:KR4d0138_WYG_050-4b>¶
　充¶
　　　乞給賞將士劄子¶
臣見在酸棗門分守京城北壁賊兵漸退將士多重傷¶
乞賜降下銀椀綵絹給賞并於南北酒庫等處支酒付¶
軍前使用謹具奏知¶
　御筆¶
　酒已支四百瓶銀椀共二百隻量功支賞公更悉心¶
　捍禦朕皆知之李綱傳御筆内藏庫支綵絹無支絹¶
<pb:KR4d0138_WYG_050-5a>¶
　一千疋¶
　　　奏知已遣王師古出援張撝勾引召募人馬劄¶
　　　　子¶
臣奉聖㫖分兵出援張撝等軍馬今來已遣王師古外¶
全闕人兵契勘李彌大已充參謀所有提舉前後中軍¶
召募到人馬已有器甲除已一面勾取赴本司外合具¶
奏知伏乞更賜處分施行¶
　御筆¶
<pb:KR4d0138_WYG_050-5b>¶
　依奏¶
　　　奏知造橋利害劄子¶
臣見同蔡懋監視造橋已差人兵防䕶臣愚竊謂橋成¶
賊馬寅夜或有衝突恐非力所能制深屬不便渡栰雖¶
稍遲極為得䇿更望聖慈詳酌施行¶
　御筆¶
　若不作橋金國愈疑可用枋或板作橋日晚權時徹¶
　去庶得稍便如可施行奏來¶
<pb:KR4d0138_WYG_050-6a>¶
　多用甲兵强弩斬馬刀李綱日逐專在彼措置照管¶
　或弔橋甚善¶
　　　奏知种師道等兵馬劄子¶
臣適得种師道奏狀四封謹遣投進詢來人云師道所¶
統兵馬約二萬餘人大半係騎兵皆有器甲士皆勇鋭¶
雖師道令歇亦皆不肯星夜前來繼有陳開姚平仲及¶
他頭項兵共約十萬餘人臣已將差到人犒設及發文¶
字與師道傳諭聖意訖合具奏知¶
<pb:KR4d0138_WYG_050-6b>¶
　御筆¶
　可間道催天下兵不可不密言語文字亦不可不慎¶
　恐為金人所獲更令种師道勾集陜西未來者將官¶
　人馬¶
　　　乞种師道聽節制劄子¶
臣契勘种師道所統西兵將至闕下兵家以節制為重¶
節制不立雖以李光弼郭子儀為帥亦有相州之潰今¶
來种師道所統兵到日欲乞特降睿㫖聽臣節制庶幾¶
<pb:KR4d0138_WYG_050-7a>¶
不至誤事¶
　御筆¶
　种師道宿將善於兵職位甚髙難受卿節制作同官¶
　替曹矇可也曹矇戚里豈識兵事奏來付李綱¶
　　　奏知城上守禦器具有未備處劄子¶
臣今日依稟聖㫖在新鄭門應副姚平仲下人馬器甲¶
急逐在軍已請器甲津般到新鄭門約計八十餘副據¶
姚平仲稱得㫖巡視西北城壁回至新鄭門已日晚乞¶
<pb:KR4d0138_WYG_050-7b>¶
來早交割臣已委官在門下管押訖并據姚平仲稱東¶
西水門須用排扠木以防賊馬及城上守禦器具北之¶
邊城有未備處臣已逐一劄下京城所依應施行去訖¶
合具奏知¶
　御筆¶
　卿竭力徇國朕甚嘉之中心不忘金人多詐姦謀不¶
　淺切在審詳行之¶
　　　乞措置防䕶汴河斗門及引水入壕劄子¶
<pb:KR4d0138_WYG_050-8a>¶
臣伏奉御批送到劄子為壕河水勢陡落見有人渉水¶
過徃寅夜不便令多差人守禦臣已劄下四壁疾速依¶
應施行契勘汴河水涸今已累日慮被賊人開决斗門¶
欲遣將兵防䕶汴河堤岸司官吏前去相度收斗門水¶
并南有蔡河西有金明池水櫃金水河皆可引水入壕¶
增助水勢欲乞指揮都大提舉汴河堤岸司同共相度¶
疾速措置施行謹具奏知¶
　御筆¶
<pb:KR4d0138_WYG_050-8b>¶
　依奏同陳良弼評議如可以施行即疾速措置¶
　　　乞内外兵馬并聽節制劄子¶
臣昨日申時聞馬忠承樞密院指揮移塞入壕披城屯¶
泊事屬非便臣即時劄下馬忠依舊於元劄塞處不得¶
移動今准内降御批依舊令劄塞施行訖奏來急速不¶
得時刻注滯臣已再行下馬忠遵依聖㫖施行去訖契¶
勘臣屢奉聖㫖專令掌兵馬事應係内外統制兵馬并¶
令聽臣節制軍政方一欲乞降睿㫖付三省樞密院今¶
<pb:KR4d0138_WYG_050-9a>¶
後有指揮應千兵馬事并先闗送行營使司相度施行¶
庶幾不敢誤事謹錄奏聞取進止¶
　御筆¶
　城内兵馬聽李綱節制城外兵馬别差人¶
　親筆宣諭城外兵馬聼宣撫司節制¶
　應城外軍馬統制統領官已下並聽宣撫司節制不¶
　得侵紊付李綱知委奏¶
　　　乞中軍人馬於殿前班教塲教閲劄子¶
<pb:KR4d0138_WYG_050-9b>¶
臣契勘中軍統制人馬見在殿前司駐泊縁殿前司窄¶
狹難以教閲欲乞時暫權於殿前班教場内教閲一日¶
犒設訖依舊於殿前司駐泊伏望特降指揮取進止¶
　御筆¶
　依奏¶
　　　奏知放入何灌人馬許孝烈等駐泊去處劄子¶
臣早來已具奏知何灌人馬暴露日乆欲乞來日相度¶
開門放入臣已差下統制官王師古交割統領其許孝¶
<pb:KR4d0138_WYG_050-10a>¶
烈郭淵臣即不知御前已差兼不知本人見今駐泊去¶
處更指揮元承受官司催捉施行謹具奏聞¶
　御筆¶
　一面審詳施行¶
　　　奏知將捉到活人等押赴种師道劄子¶
臣伏奉御批令臣將捉到活人及走還漢人押赴种師¶
道訖奏臣已依稟聖㫖將夜來李構押到走還漢人趙¶
寅押赴种師道處外合具奏知¶
<pb:KR4d0138_WYG_050-10b>¶
　御筆¶
　更押數人前去¶
　　　奏知定廂禁軍食錢劄子¶
臣伏奉御批措置廂禁軍米事臣契勘城守糧食最為¶
大事見在米粟有限運漕未通支俵數目太多又有食¶
錢實為僥冒臣欲乞禁軍并支二升半廂軍二升其食¶
錢諸處申請數目不等見行勘㑹亦乞措置務均一謹¶
具奏知如合聖意乞降付臣施行¶
<pb:KR4d0138_WYG_050-11a>¶
　御筆¶
　恐減之生事卿更&KR0836;思施行¶
　　　奏知所統五軍分𨽻無復移易劄子¶
臣伏奉御批令臣措置兵事整齪軍馬臣竊仰陛下威¶
斷神武出於天縱戡定大難定克有成而臣猥以常材¶
方艱難中謬當重任敢不率勵將士以死報國仰答恩¶
遇臣所統左右前後中軍分𨽻已定乞降處分無復移¶
易謹具奏知¶
<pb:KR4d0138_WYG_050-11b>¶
　御筆¶
　更不移准此¶
　　　奏知感寒在假服藥劄子¶
臣今月三十日早朝退忽感寒氣發熱頭昏見今服藥¶
欲望聖慈許免來日早朝取進止¶
　御筆¶
　莫要醫官否將息早出參時方多事全賴執政可否¶
　相濟當體此意¶
<pb:KR4d0138_WYG_050-12a>¶
　　　乞用暖轎至閤門劄子¶
臣伏奉御批撫問令臣將息早出參者臣仰戴聖恩不¶
勝感涕重念臣自軍興以來夙夜盡瘁靡遑食息衝冒¶
風寒見今在行營司用本司醫官看治臣曉夕稍可支¶
梧欲望聖慈特許臣用暖轎至閤門外不以時入對取¶
進止¶
　御筆¶
　依奏¶
<pb:KR4d0138_WYG_050-12b>¶
　親筆宣諭三首¶
　　　宣諭只今䇿應姚平仲¶
　李綱只今前去䇿應姚平仲不管少有違滯¶
　　　宣諭押人出門䇿應¶
　仰李綱只今押人出門策應¶
　　　宣諭姚平仲已出兵¶
　姚平仲已出兵仰李綱疾速盡數發人馬前去䇿應¶
　隨宜措置如敢違滯當行軍令¶
<pb:KR4d0138_WYG_050-13a>¶
　　　乞免䇿應姚平仲劄子¶
臣伏奉御筆令將帶本司人馬出城䇿應姚平仲臣契¶
勘近者福寧殿議用兵事期以二月六日且候姚古种¶
師中到今來姚平仲舉事臣不預知諸軍人馬整齪未¶
畢兼臣見以感寒發熱在假就行營司將理委是難以¶
前去伏望聖慈特降睿㫖免臣䇿應取進止¶
　御筆¶
　李綱須管火急前去䇿應取軍令狀奏¶
<pb:KR4d0138_WYG_050-13b>¶
　　　乞种師道同出城䇿應劄子¶
臣伏奉御批令臣䇿應姚平仲臣敢不力疾仰報陛下¶
委遇之意縁陜西諸路及四方勤王之師并係受种師¶
道節制乞降聖㫖令种師道與臣同出城庶幾緩急之¶
際可以䇿應謹具奏知臣相度本司人馬當出城北占¶
據形勢一則策應姚平仲二則䕶衞都城臣已指揮勾¶
集中軍左右人馬赴封丘門聽候使喚欲乞降付新舊¶
封丘門鎖匙¶
<pb:KR4d0138_WYG_050-14a>¶
　御筆¶
　种師道自别一項係前鋒出戰難以同共卿等只作¶
　後軍䇿應可疾速施行不得輕動與諸將審而决之¶
　大功只在今夕來早矣首尾卿贊而成天人必助之¶
　　　乞應付長入祗候人馬劄子¶
臣已到封丘門伺候左右中軍人馬齊足出城近壕差¶
到長入祇候四十八人並未有馬欲乞降㫖於本班中¶
選擇應副謹具奏知細紙甲乞降付十副¶
<pb:KR4d0138_WYG_050-14b>¶
　御筆¶
　一面於合屬處作聖㫖取急速¶
　親筆宣諭不得交兵¶
　李綱等見統制兵馬為有計議使人在此未可交兵¶
　應城外諸處兵馬依此不得交兵李綱切依此不可¶
　少有違誤大事¶
　　　罷尚書右丞待罪¶
右臣今月初三日准東上閤門闗報三省樞密院同奉¶
<pb:KR4d0138_WYG_050-15a>¶
聖㫖罷臣尚書右丞行營使交割與蔡懋臣已即時罷¶
任交割訖見今在浴室院待罪臣不勝惶懼戰越之至¶
謹具奏聞¶
　御筆¶
　不須待罪安慮¶
　¶
　¶
　¶
<pb:KR4d0138_WYG_050-15b>¶
　¶
　¶
　¶
　¶
　¶
　¶
　¶
　梁谿集巻五十¶
