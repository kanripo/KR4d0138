# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:03.141020
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷一百二十二
<pb:KR4d0138_WYG_122-1a>¶
欽定四庫全書¶
　梁谿集巻一百二十二　　　宋　李綱　撰¶
　　書十五¶
　　　與趙相公第一書　　與趙相公第二書¶
　　　與趙相公第三書　　與趙相公第四書¶
　　　與趙相公第五書　　與趙相公第六書¶
　　　與趙湘公第七書　　與趙相公第八書¶
　　　與趙相公第九書　　與趙相公第十書¶
<pb:KR4d0138_WYG_122-1b>¶
　　與趙相公第一書¶
伏被尚書省劄子誤䝉聖恩有江西帥守之除實自陶¶
鎔推挽之賜佩服厚徳第深下情某憂患之餘衰病相¶
仍志慮凋落豈復堪為世用昨者還自湖湘得腰足重¶
膇之疾歩履艱難以故杜門不出謝絶人事今三年矣¶
近來復感瘴癘寒熱交攻眩瞀併作使之力疾承命必致¶
顛仆道塗上辜朝廷委寄已具奏辭免外敢望鈞慈特¶
賜敷奏使安於閑散以便醫藥不勝幸甚¶
<pb:KR4d0138_WYG_122-2a>¶
區區微懇已布前幅重念某自朝廷艱難以來誤䝉委¶
任不敢辭難雖在流離困厄之中願報國家之意未敢¶
少㤀也今者上恩隆厚廟堂加察起於閑廢付以一路¶
兵民之重固願黽勉趨承圖報萬一實以抱病之久精力¶
頓衰積憂熏心動輒遺㤀深懼臨事乖錯無以仰副驅¶
䇿上䟽力辭期於得請敢望鈞慈洞察誠悃曲賜開陳¶
特垂矜允不勝䖍禱之至¶
竊見朝廷除授悉出至公此誠中興之基而宗社無窮¶
<pb:KR4d0138_WYG_122-2b>¶
之福也然謀帥之際濫及罪戾之餘深恐不足以恊士¶
夫之論方今人材衆多可畀方面之寄者初不乏人求¶
之前宰執公忠静重臨大節而不可奪如秦觀文求之¶
侍從骾亮警敏敢任大事如李端明付以閫外之權必¶
能稱職舉以代某實允公議敢望鈞慈特加亮察¶
　　與趙相公第二書¶
伏䝉寵誨北報寧謐去嵗旱災之廣有可慮者仰見愛¶
民憂國之誠第切歎仰天下事惟相公留意則夷狄旱¶
<pb:KR4d0138_WYG_122-3a>¶
暵之患有不足弭僣易及此不勝惶恐¶
某三具奏辭免恩除不䝉矜允且被親筆趣行黽勉就¶
道第迂拙有素臨事踈濶衰病之餘精力弗強使當一¶
路兵民之寄大懼曠失以速罪戾惟仰頼鈞慈有以覆¶
䕶之使不至殞越莫大之幸伏冀亮察¶
近准尚書省劄子以某具奏請覲得㫖矜從十年流落¶
之餘廼獲造行闕望清光實出鈞造第深銘佩将遂俯¶
伏下風以承誨約慰平昔願見之心尤深欣抃區區所¶
<pb:KR4d0138_WYG_122-3b>¶
懐非面禀莫既萬一¶
　　與趙相公第三書¶
某頓首再拜孤遠之跡䝉恩許令入覲實自陶鑄更䝉¶
誨諭尤戢厚徳非晚遂有瞻望衮舄以慰平昔願見之¶
心預深欣浣區區所懐諸候面禀¶
某嵗除受命本欲單騎之任適海冦遽犯福之閩安人¶
情驚擾寓居城外相去宻邇遂有挈家之謀上元日起¶
離長樂又值隂雨連緜山路﨑嶇幾於寸進今已幸脫¶
<pb:KR4d0138_WYG_122-4a>¶
閩境數日間可至上饒自三衢登舟順流而西度此月¶
下澣之初可到行在伏䝉問勞之渥仰佩眷意不勝下¶
情傳聞江西去嵗旱災之餘民戸流移物力凋耗贍養¶
屯兵賑濟飢民極難料理自非仰頼朝廷應副其何以¶
濟俟到行在詣都堂呈禀伏冀照察¶
　　與趙相公第四書¶
某比者䝉恩入覲濫被睿奨仰荷吹嘘因獲造諸屏著¶
瞻望衮繡之華伏䝉鈞慈眷遇良渥屢開東閣使得欵¶
<pb:KR4d0138_WYG_122-4b>¶
陪讌語佩服盛徳拳拳之情無以為喻益逺門闌敢¶
冀上體注倚善衛生經茂對寵光以慰中外之望¶
違去鈞範忽踰兩旬嚮仰之誠未嘗少置途中嘗具咨¶
目干凟鈞聽計獲呈徹某已於二十日到界首交割職¶
事訖緜力薄材當此艱阨之際大懼無以仰副朝廷委¶
任之意既荷鈞慈力賜推挽更冀有以終始其賜不勝¶
幸甚區區懇悃謹具别紙伏冀垂亮¶
江西去嵗旱災次於湖南而南昌視一路為甚流移至¶
<pb:KR4d0138_WYG_122-5a>¶
多道路相望田畝有至今未耕墾者緜亘阡陌詢之父¶
老以謂前此未嘗有也中下戸往往乏食牛具多已不¶
存種麥亦甚稀少未知向去何以接濟雖䝉朝廷許撥¶
饒州上供米一萬碩本路遣人船般取得囬報去已支¶
遣盡撫州建昌軍萬四千碩比到亦只存數千碩勸誘¶
上户數亦不多此去秋成尚逺賑濟殊為缺乏已具奏¶
乞於浙西江東朝廷有米斛處支撥三萬碩本路自差¶
人船般取仍得嚴戒諸郡應副庶幾不失指凖莫大之¶
<pb:KR4d0138_WYG_122-5b>¶
幸伏望垂念¶
某近䝉朝廷委以營田敢不悉心以圗報効本路諸色¶
抛荒田土至多已委州縣盡令剗刷但剏建之初非寛¶
降錢本使得招召佃戸置賣牛具贍養耕種之人何以¶
能趂時營辦以為永久之利伏望朝廷特降錢本十萬¶
貫文付本司措置俟将來就緒日計筭本息以本歸朝¶
廷以息充本路支費庶幾有營田之實而非特文具而¶
已已具奏并申尚書省外敢望鈞慈早賜指揮施行不¶
<pb:KR4d0138_WYG_122-6a>¶
勝幸甚取㑹到洪州月支錢米六千餘貫石倉庫空然¶
米僅有數碩錢僅有數百貫某到任之初茫然不知所¶
措自非朝廷委漕司應副三兩個月容某旋行措置向¶
後財計决致踈虞某不足惜深恐誤事仰累相公推挽¶
之徳切望鈞慈特為敷奏早降指揮不勝幸甚漕司見¶
有總制司錢物可以應副與樁岳飛錢糧自不相妨敢¶
冀垂念干凟惶恐之至¶
　　與趙相公第五書(四月六日/)¶
<pb:KR4d0138_WYG_122-6b>¶
某已次豫章交割職事仰託芘輝規模具在得以遵守¶
良深感服第此方當旱暵之餘種種缺乏殊非前日之¶
比願言有以誨督之使免於罪戾莫大之幸無縁躬受¶
約束但有瞻跂¶
本路唯臨川建昌去嵗薄熟今春耕種亦漸成次叙贑¶
上雖稔然頗為盜賊所擾民頑多不輸納自餘諸郡率¶
皆旱災下户種藝無本田萊多荒而豫章倉庫空匱尤¶
可駭贍養官吏軍兵錢糧既無指凖而賑濟斛㪷又復¶
<pb:KR4d0138_WYG_122-7a>¶
缺乏深慮将來有誤嵗計近被親筆詔書令勸諭停蓄¶
之家减價出糶既已奉行又措置勸民入納專欲以賑¶
濟給下戸之無本者但恐所得莫能徧及已具状奏及¶
申朝廷乞降錢米以濟目前之急必䝉矜允今再開項¶
條具仰千鈞聽敢望垂念不勝幸甚¶
䖍冦尚未静盡昨得李山一軍屯駐頗能破賊徒黨稍¶
稍潛伏近李山既為岳飛勾囬餘孽無所忌憚遂復出¶
没而又袁吉臨江建昌之間飢民往往竊發千百為群¶
<pb:KR4d0138_WYG_122-7b>¶
今已十五六項深慮凶嵗易為嘯聚滋蔓難圗申世景¶
一軍僅千人自遣一半往䖍吉間自餘無兵可以措置¶
累具奏乞就近差撥三二千人應副使喚未奉指揮敢¶
望鈞慈早賜差撥以慰一方顒望之意不勝幸甚¶
　　與趙相公第六書¶
近䝉朝廷令運司應副一月錢米大濟目前之乏仰荷¶
鈞念不勝下情然運司所得止可以相兼充一半之費¶
葢申世景一軍雖有丘贇錢糧窠名本州前後登帯支¶
<pb:KR4d0138_WYG_122-8a>¶
遣並無分文顆粒見在皆是旋行擘畫應副所以尤覺¶
費力今運司既已無有又不敢仰煩朝廷支降輒伸前¶
懇乞降茶引如元請之數庶幾不致狼狽敢望鈞慈以¶
舊治為念特賜矜從非特某受賜也喋喋凂凟第深悚¶
息¶
本路近來雨澤霑足但下户乏本種田殊可矜念州縣¶
所養多坊郭游手之民雖能全其性命不填溝壑然不¶
若實惠及農夫使将來有秋可望前此累嘗拜懇乞於¶
<pb:KR4d0138_WYG_122-8b>¶
鄰路有米去處支撥三萬碩正為此曹設也萬一朝廷¶
缺米輒援吕相例乞支降茶引十萬貫當自招誘客旅¶
趂此時入納應副賑貸敢望鈞慈特賜矜允不勝幸甚¶
近被受宻院劄子備坐都督行府指揮所乞軍馬候防¶
秋日發遣令先招填係将不係将禁兵訓練使喚已依¶
禀施行縁本路缺乏之甚所有招填例物及贍養錢糧¶
非千告朝廷何以能辦已條具畫一申請敢望鈞察招¶
填新人既未必能敷額又旋行訓練非年嵗間安能習¶
<pb:KR4d0138_WYG_122-9a>¶
服将來防秋須得督府如期遣軍馬庶幾可以倚仗上¶
流重地任責不輕更望鈞慈特賜垂念¶
䖍吉間以抽囬李山軍馬頗復紛紛已遣副總管康隨¶
分撥人兵前去措置然兵力單弱深慮不能彈壓累乞¶
先差三二千人付本司分擘使喚實非得已近降劄子¶
亦已闗送都督行府儻非朝廷特賜指揮勢决難得敢¶
望鈞照干凂惶恐之至¶
　　與趙相公第七書¶
<pb:KR4d0138_WYG_122-9b>¶
少懇仰千鈞聽漕司督催本州積欠錢米皆是某未到¶
任已前拖欠之數本州缺乏之甚近者千告朝廷令漕¶
司應副方能粗了目前支費豈復更有錢米以還舊欠¶
已具事因奏聞及申朝廷乞降指揮銷破蠲免自某到¶
任以後督責諸縣收簇樁辦决不敢復有稽違伏望鈞¶
慈特賜矜念早與行下不勝幸甚¶
夏已踰半防秋之期甚近而本路全無軍馬所以捍禦¶
之䇿茫然未知所措日深悚惕雖䝉都督行府有許遣¶
<pb:KR4d0138_WYG_122-10a>¶
兵之文亦未䝉津遣前來深慮緩急決至誤事契勘舒¶
蘄黄三州係聽本司節制實為江西蔽障之地舒州係¶
劉光世地分蘄黄州係岳飛地分並不曽屯駐軍馬欲¶
乞朝廷特降指揮令光世分兵二千駐劄舒州岳飛分¶
兵四千駐劄蘄黄兩州皆聽本司節度庶幾将來二大¶
将移屯合淝襄陽本路不至為敵人之所窺伺已具狀¶
奏聞及申朝廷敢望鈞慈特賜矜允一路生靈不勝幸¶
甚¶
<pb:KR4d0138_WYG_122-10b>¶
　　與趙相公第八書¶
累奉詔㫖以江西旱災令廣賑濟及勸誘積粟之家減¶
價出糶某與諸司恊力奉行幸已就緒已具狀申尚書¶
省今有投進劄子輒録副本拜呈幸望鈞悉¶
邇來雨澤滂沛早稻已熟秋田可望米價頓減人情少¶
蘇實廟堂措理之效良可喜也第去嵗災傷地分頗有不¶
曽陳訴之民懼催理欠負至今不敢歸業本司已行下¶
州縣覈實與免催科庶幾流移悉復田里亦已申聞併¶
<pb:KR4d0138_WYG_122-11a>¶
冀照察¶
某累以本路合差軍馬上千鈞聽䝉闗送都督行府再¶
得督府劄子見議差撥然到今未有至者非特盗賊滋¶
多乏兵分遣又以防秋在近全未有備日夜悚惕恐辜¶
朝廷委寄之意今再具申禀敢望相公致一言於右相¶
早賜差撥實一路生靈之幸也亦有奏劄條陳利害謹¶
録副本致左右機政之暇特賜采覽¶
撫似之迹仰荷推挽誤䝉任使自到豫章行将三月宿¶
<pb:KR4d0138_WYG_122-11b>¶
病間作心力不強深慮曠缺以貽朝廷之羞今幸賑濟¶
就緒雨暘調適遂成豐年於此時求去以養衰病似無¶
嫌避已具狀奏聞乞依舊在外宫觀敢望鈞慈特為敷¶
奏使得養疴山林保全晚節莫大之幸敢冀鈞察¶
　　與趙相公第九書(七月初九日/)¶
某閑退之久乍當繁劇加以承旱暵缺乏之餘種種料¶
理不無違咈人情去處諒多謗讟塵溷鈞聽今則財賦¶
粗足官兵俸米既盡支本色料錢亦排日支給庶幾自¶
<pb:KR4d0138_WYG_122-12a>¶
此浮言稍息然迂拙有素多招意外之謗更望鈞慈覈¶
實而審察之不勝幸甚因吕侍郎書中嘗道鈞意仰荷¶
愛念故敢僣易及此惶恐無地¶
某衰病無堪強顔於此雖不敢不黽勉自力以副朝廷¶
委任之意終恐迂踈仰負使令近已具奏乞依舊外任¶
宫祠尚未報行敢望鈞慈早賜陶鑄使得息迹山林實¶
荷終始之惠豈勝幸甚干冒惶恐¶
累以本路防秋缺兵控告朝廷及都督行府近得行府¶
<pb:KR4d0138_WYG_122-12b>¶
劄子許差王彦一軍但須候其到乃始差撥今王彦尚¶
在荆南秋期已至深慮道里遼遠虚費日月軍馬有往¶
返䟦渉之勞雖已再具申禀縁行府已廵按淮上恐得¶
報後時有失事㑹敢望朝廷特賜指揮得專遣使臣齎¶
劄命迤邐前來截留一路不勝幸甚伏冀垂念¶
近以洪州積欠錢米千聞朝廷伏䝉鈞慈悉皆蠲免自¶
非相公留情舊治察見本末何以及此某與一州士民¶
同受大賜豈勝感激目前雖不至乏絶然防秋之計殊¶
<pb:KR4d0138_WYG_122-13a>¶
無贏餘已嘗援例申陳更望特賜矜察幸甚¶
　　與趙相公第十書(八月三日/)¶
昨䝉朝廷差到統領官何球即時依禀就申世景軍中¶
差撥軍馬令往䖍州措置群盜未行間適報筠州管下¶
盜作因令就便前去措置本人全不以捕盜為意公然¶
招收亾命冒請錢糧㳂路作過搔擾民戸至有強取財¶
物牛畜殺傷平人恐其生事檄令歸司歇泊又自擅往袁¶
州招安所為愈甚本司别差将官馬仙前去措置適得¶
<pb:KR4d0138_WYG_122-13b>¶
大理寺公文根究何球盜用官物凡二十餘次劄下令¶
以職事交割與馬仙訖回歸並不聽從不免先次勾囬¶
軍兵及委提舉茶鹽趙大夫隨宜措置差人勾押前來¶
昨日方到本司已送所屬根治俟見情節續申朝廷乞¶
重賜行遣以為将佐之戒敢望鈞慈特賜照察¶
　¶
　¶
　梁谿集巻一百二十二¶
