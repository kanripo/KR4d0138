# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:00.811568
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷四
<pb:KR4d0138_WYG_004-1a>¶
欽定四庫全書¶
　梁谿集卷四　　　　　　　宋　李綱　撰¶
　　賦四¶
　　　乘桴浮于海賦　　　濁醪有妙理賦¶
　　　三黜賦　　　　　　折檻旌直臣賦¶
　　　有文事必有武備賦¶
　　乗桴浮于海賦(鳳也有時/乗桴浮海)¶
鳯鳥不至島夷是圖顧卒老於環轍遂决意而乗桴悼¶
<pb:KR4d0138_WYG_004-1b>¶
道不行已焉哉吾往矣好勇而義從我者其由乎蓋以¶
道大不容材高難送厯聘而無所鈎説立言而徒焉折¶
衷長沮問而知津接輿過而歌鳯用於鄒魯猶舟車易¶
地而行窮於商周踐芻狗已陳之夢曷若脱此世網適¶
乎海涯進退去就之在我損益盈虛之有時凌重溟之¶
浩蕩閱萬象之瓌竒廓爾無垠乍心凝而形釋泛然不¶
繫乃神動而天隨挹不可窮遊無何有晝所適兮憑萬¶
里之長風夜何方兮瞻七星之維斗井蛙聞風而跱坎¶
<pb:KR4d0138_WYG_004-2a>¶
所以震驚河伯順流而望洋宜其知醜豈不以雖險利¶
涉惟虛可乘樂天命而無適非土仗忠信而其安如陵¶
六合軒呈知乾坤之高厚八紘開露觀日月之沈升實¶
由停蓄無私含容善下𣺌無涯涘雖七旱而何傷來有¶
淵源沛百川而皆㵼夫子遊焉吾道窮也蓋抱徳以行¶
藏豈留情於用捨去聖既逺餘風未休魯連感時而高¶
蹈管寧避世而長浮風浪喧豗未若讒波之險魚龍出¶
没尚寛冦盜之憂爰有羇臣逺投瘴海短髮白而早衰¶
<pb:KR4d0138_WYG_004-2b>¶
寸心丹而不改荷三朝之眷知雖萬死而何悔仰聖哲¶
之風流庻兹誠之有在¶
　　濁醪有妙理賦(神聖功用/無捷於酒)¶
　　　次東坡韻¶
盡棄糟粕獨留精醇導性理以通妙知麯糵之有神融¶
方寸於混茫處心合道齊天地於毫末遇境皆真厥初¶
生民時維司命天有星以垂象周建官而設正泉香器¶
潔既曲盡於人為氣烈味甘乃資陶於天性蓋百禮之¶
<pb:KR4d0138_WYG_004-3a>¶
所須寧五漿之可並荒耽失職當戒羲和之湎淫温克¶
自將宜法文武之齊聖良辰美景明月清風沸新篘之¶
蟻白滴小槽之珠紅味流霞而細酌掃浮雲之一空醇¶
德可嘉頌觚瓢於劉子醉鄉不逺記風土於無功恍爾¶
神遊窈然心縱天光泰定而遺萬物根塵解脫而忘六¶
用藉之飲藥能資疾疢之痊或使墜車豈覺死生之重¶
嗟夫此異隨珠寒可當襦此異和璧飢可代餔療飢寒¶
以飽暖化憂忿為懽娯信麴生之風味豈侍坐之可無¶
<pb:KR4d0138_WYG_004-3b>¶
霞散氷肌謝仙人之石髓紅潮玉頰殊北苑之雲腴又¶
曷貴盜醉甕下見鄙州閭得飲墦間歸驕妻妾三升起¶
待詔之戀千首矜翰林之捷分田種秫未訝淵明之迂¶
看劍引盃更覺少陵之俠治則醒而亂則醉其智足稱¶
飲愈多而貌愈恭其賢可接是知察行觀徳莫酒之如¶
自昔達者必取之歟飲而粹者元魯山之徳也飲而拙¶
者陽道州之政歟袒裼相從笑竹林之七逸供帳出餞¶
賢都門之二疏故我取足於心得全於酒内以此而怡¶
<pb:KR4d0138_WYG_004-4a>¶
弟昆外以此而燕賓友雖一盃與一石同酣適之功又¶
何必吸百川以長鯨之口¶
　　三黜賦(直道事人/宜乎三黜)¶
賢若下惠官為士師以直道而從事乃屢黜之為宜忘¶
已為人何爵祿之足惜捨生取義豈威武之能移法古¶
守官屈身徇道位雖卑而道何所辱義或失則位焉敢¶
保寧尸祿以素餐將啜菽以忘老君違必諫雖犯顔而¶
何傷天聽孔昭恐獲罪之難禱何則忠以得罪分焉所¶
<pb:KR4d0138_WYG_004-4b>¶
甘以所守之惟一故遭黜而至三用則行而舍則藏顧¶
有進則有退仰不愧而俯不怍夫何懼而何慙枉道事¶
人奚必去父母之國直心行道焉往無譖愬之談惟君¶
與臣代天理事各盡其職非相為賜諫行言聽固同享¶
於安榮道廢身藏亦何心於怨懟惟知則止之節乃盡¶
事君之義相彼君子異乎小夫以容悅得君為至計以¶
緘黙固位為良圖蓋亦陋矣何足算乎老栢千年凡幾¶
經於凝沍精金百鍊乃可試於洪爐惟此展禽雅安降¶
<pb:KR4d0138_WYG_004-5a>¶
逸雖不辭於小官亦弗免於三黜蓋以和制行者所以¶
與人為徒以直事人者所以本天之質類夫子文之稱¶
忠喜怒不形於仕已有若孟軻之不動榮辱豈存乎得¶
失矧乃作士利用刑人上下其手而楚國以弊輕重其¶
心而漢法以淪徐有功之任司刑守法而代人以死張¶
釋之之為廷尉讞獄而舉世推仁蓋聞風而有立雖愈久¶
而彌新爰有畸人號為拙直荷三朝之眷遇辜負明恩¶
雖九謫而終歸敢忘大徳惟内省不疚於聖言顧用捨¶
<pb:KR4d0138_WYG_004-5b>¶
豈繫於人力味前哲之遺風每撫篇而太息¶
　　折檻旌直臣賦(修述折檻/深旌直臣)¶
士有敢諫君當體仁爰修飾於折檻以表旌於直臣收¶
電迴霜已寛斧鉞之戮葺隳因闕更瞻軒陛之新惟漢¶
朱雲希風汲黯偶賜楓宸之對因致龍鱗之犯指陳姦¶
佞願借尚方之刀退就誅夷遂折便朝之檻辱師傅之¶
貴雖曰敢言干雷霆之威自應可斬而天子能恕將軍¶
敢爭因免冠而致悟乃飾檻以為旌寛以納忠豈獨垂¶
<pb:KR4d0138_WYG_004-6a>¶
萬世之訓闕而當宁更以致三墀之榮易令名以愧賢¶
詎能比跡藏斷罟以志諗庶可同聲原此狂生素稱義¶
烈雅有意於漢室故屢陳於主闕命駕徑去不為薛宣¶
而少留趣和藥來更助蕭公之引决惟直情而徑行故¶
太剛而必折成帝淵黙臨朝靚深謂陳善閉邪者小臣¶
之難事而尊賢從義者大君之用心難甘切直之言雖¶
加譴怒終懋矜容之徳曲示承欽然而所求者名不務¶
其實文雖足觀質焉可述寵昭儀而絶皇嗣大斁天倫¶
<pb:KR4d0138_WYG_004-6b>¶
恩元舅而殺王章遂傾帝室雖存折檻足為後世之規¶
實廢嘉言詎救當時之失豈不以簒漢室者必王氏佞¶
王氏者惟張侯以師臣而取信乃保身而自謀隄防禍¶
機實為國之至要拔去姦本期厥徳之允修能充葺檻¶
之心何施不可深味借刀之㫖豈謂無由凡曰司聰皆¶
有言職欲致國家之治必盡箴規之益魏公獻疏乃切¶
論而危言賈生上書亦流涕而太息遇文帝太宗之君¶
必能褒崇於正直¶
<pb:KR4d0138_WYG_004-7a>¶
　　有文事必有武備賦(文事武備/全才必兼)¶
刑作教弼文資武全惟兩器之兼用乃一道之當然欲¶
柔順之可行必須剛克致徳禮之不易允賴威權原夫¶
夾谷之盟真儒相事謂敵國素稱於多詐而上策莫如¶
於自治兩君為好雖事多獻酬交錯之文具官以從必¶
武有豫備不虞之志豈不以文待燮友武懲姦回惟無¶
忘於經畧乃克致於懷來勇不懼而仁不憂固並推於¶
達德文足昭而武足畏蓋有俟於全才徳以服人義存¶
<pb:KR4d0138_WYG_004-7b>¶
禦侮有所濟者以威之克愛無能達者以仁而不武雅¶
歌吉甫宜為憲於萬邦頌美僖公能昭格於烈祖下焉¶
為臣上焉為君不能全文武之道何以致久大之勲冠¶
履圓方載施佩玦之斷黼黻辯義式彰火藻之文有國¶
有家惟仁惟義雖誕敷於文徳宜克修於武備所以六¶
卿率屬出分鄉遂之兵三時務農隙講蒐狩之利蓋以¶
治安之本在於文武之兼其相濟若火之於水其相待¶
若梅之與鹽勸賞畏刑以陽舒而隂慘揆教奮衛遂西¶
<pb:KR4d0138_WYG_004-8a>¶
被而東漸大哉武之於文雖二而一藏於無用之用蓋¶
以不必而必方今外患侵而中國微安得文武全才以¶
股肱於帝室¶
　¶
　¶
　¶
　¶
　¶
<pb:KR4d0138_WYG_004-8b>¶
　¶
　¶
　¶
　¶
　¶
　¶
　¶
　梁谿集卷四¶
