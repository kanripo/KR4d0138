# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:02.575794
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷九十六
<pb:KR4d0138_WYG_096-1a>¶
欽定四庫全書¶
　梁谿集巻九十六　　　　　宋　李綱　撰¶
　　表劄奏議五十八¶
　　　同諸司乞兵應副本路急闕使喚奏狀¶
　　　再辭免轉官奏狀¶
　　　凖省劄催諸州軍起發大軍米奏狀¶
　　　謝賜夏藥兼銀合茶藥表¶
　　　謝轉金紫光祿大夫表¶
<pb:KR4d0138_WYG_096-1b>¶
　　同諸司乞兵應副本路急闕使喚奏狀¶
契勘本路自今年正月以來致已受招安人周十隆謝¶
小鬼錢響等作過䝉朝廷差到統制官李貴部押軍馬¶
前來措置招捕至今未見了當其鄰近州縣素來兇悍¶
不逞之徒遞相倣傚嘯聚猖獗頭項不一帥司雖隨宜¶
遣發兵將前去討捕縁軍馬單弱分俵不着以此賊徒¶
窺見官軍次第無所忌憚結集火數漸多滋長難制雖¶
累具申奏朝廷就便遣發軍馬前來應副使喚至今多¶
<pb:KR4d0138_WYG_096-2a>¶
日未奉回降指揮逐司照對目即本路䖍吉撫州南安¶
臨江建昌軍管下皆有盜賊作過日逐不住據逐州軍¶
申乞差兵収捕逐項盜賊帥司見管統制官申世景下¶
人兵除節次差出外别無兵將遣發今再具日近據州¶
縣申到盜賊已及差發兵將措置討捕下項¶
　一䖍州興國縣賊首周十隆謝小鬼依奉朝廷指揮¶
　令催促統制官李貴措置招捕近據李貴申逐人願¶
　受招撫除已發到錢響一名見在軍前外其周十隆¶
<pb:KR4d0138_WYG_096-2b>¶
　謝小鬼等並不體認朝廷寛恩許令自新之意一向¶
　推托不肯前來公參及給去公據亦不曽放散徒黨¶
　故違帥司再立日限見依朝廷指揮㑹合䖍州將兵¶
　討殺未見了當¶
　一據撫州等處申有䖍州䖍化縣賊賴花十九賴漏¶
　八賴二十四賴十七及客賊李八盧四程念八鄧¶
　軍四羅賴九等糾合一千餘人先侵建昌軍南豐縣¶
　界已次侵入撫州宜黄臨川崇仁縣衝散官兵殺人¶
<pb:KR4d0138_WYG_096-3a>¶
　放火刼掠作過帥司已差申世景下將官王勝管押¶
　軍兵二百餘人前去㑹合廵尉討捕及就差見在永¶
　豐縣捕賊統領官王彦軍兵四百餘人取徑路前去¶
　措置掩捕未見申到次第¶
　一近據袁州申萍鄉縣界見有湖南賊石鐡牌及王¶
　權蘇勝陳老虎殘黨并吉州安福縣潘小叔賀和尚¶
　等賊數頭項合成一火刼掠作過本州差官兵廵尉¶
　収捕兩次衝散殺死弓兵不少見今猖獗人數已及¶
<pb:KR4d0138_WYG_096-3b>¶
　七八百人别無官兵捍禦委是危急帥司已逐急差¶
　元在吉州捕賊將官馬仙三百餘人前去討殺至今¶
　未見申到次第¶
　一據臨江軍申賊人李安净等雖被統領官王彦殺¶
　獲一百餘人生擒次首范少七等一十餘人外見有¶
　賊首李安净并殘黨未獲出没作過已差將官孟通¶
　軍馬討捕未得了當¶
　一據吉州申賊徒尹寳等雖被將官馬仙殺散及擒¶
<pb:KR4d0138_WYG_096-4a>¶
　獲尹寳全家父母妻子等有賊首尹寳等殘黨依舊¶
　嘯聚作過未得了當¶
　一又據吉州申有永新縣賊王該等嘯聚四百餘人¶
　刼掠作過及虜去䖍州節推劉彦登家屬見差廵尉¶
　前去招捕未獲¶
　一據南安軍申近有侵犯城下作過賊人丘明殘黨¶
　古政芳正劉思同方全朱明譚誠鄧宣等一千餘人¶
　見在管下沙村等處作過帥司已劄差䖍州將兵三¶
<pb:KR4d0138_WYG_096-4b>¶
　百人前去本軍同廵尉措置討捕未見申到了當¶
　一據䖍州申瑞金縣賊蔡居道等糾集徒黨二千餘¶
　人拘執催税官權縣裴汝能殺死人吏弓兵等刼奪¶
　去係官錢物見委官前去體究及劄下䖍州差將兵¶
　前去措置未見申到次第¶
　一契勘䖍州管下已招安有名目差遣不曽起離巢¶
　穴之人除周全錢響外見有張収謝先謝諶萬雲田¶
　玉謝響盧超張廸等十數人各立山寨収養槍手各¶
<pb:KR4d0138_WYG_096-5a>¶
　係三二千人平時聽伏周全使喚今來李貴進兵其¶
　周全已與張収同共作過竊慮餘人反側不安别致¶
　生事帥司除已劄下李貴止係捕周全謝小鬼外不¶
　得以捕捉周全為名搔擾其餘已受招安人引惹生¶
　事帥司雖已出榜曉諭亦須壓以重兵使懷反側之¶
　人不敢作過¶
右逐司契勘本路見有前件賊火頭項不一帥司雖已¶
分遣官軍前去収捕縁止有申世景一項軍馬除火頭¶
<pb:KR4d0138_WYG_096-5b>¶
輜重外可以出戰不及千人差出討捕每頭項不過三¶
百人伺候一處賊勢稍衰又移徃一處討捕其差出兵¶
將例皆暴露日久疲乏别無人兵可以䇿應抵替其李¶
貴所部軍馬人數亦是不多深慮賊徒結集愈衆輕視¶
官兵轉見滋蔓侵擾州縣難以制禦欲望聖慈體念一¶
路事理非輕特賜睿㫖檢㑹帥司累奏就都督府差撥¶
一頭項軍馬三五千人前來本路應副急闕使喚候盜¶
賊寧息即時發遣歸元來去處所貴有所倚仗臨時不¶
<pb:KR4d0138_WYG_096-6a>¶
致誤事¶
　　再辭免轉官奏狀¶
右臣近准尚書省劄子備奉聖㫖以臣典藩踰年盜息¶
民安宜有褒嘉特轉金紫光禄大夫尋具奏辭免伏䝉¶
聖恩降詔不允臣不勝惶懼感激之至臣竊以帥守之¶
職當任一路之責非若列城膺一郡之寄而已本路自¶
今春以來䖍冦作過驚擾旁郡雖遣兵討捕尋即敗獲¶
然以軍馬單弱之故未能掃蕩巢穴窮其根株以寛朝¶
<pb:KR4d0138_WYG_096-6b>¶
廷憂顧罪戾是虞何功之有儻以盜息民安為名叨冒¶
賞典公議謂何非獨臣所未安實亦有累國體兼臣屢¶
以衰病請閑見患瘡瘍乆在假故深慮妨廢職事復敢¶
煩言伏望聖慈特降睿㫖追寢成命以安愚分仍乞檢¶
㑹臣累奏除一在外宫觀差遣任便居住異時䝉被驅¶
策誓極糜捐千冒天威無任戰越¶
　　准省劄催諸州軍起發大軍米奏狀¶
今月二十二日准行在入内内侍省降到金字牌御封¶
<pb:KR4d0138_WYG_096-7a>¶
六月十七日尚書省劄子節文降到指揮令江西轉運¶
司於去年上供等米内起發五十萬碩前去江州樁管¶
除近除豁二萬二千二百餘碩充一路數内多科之數¶
一萬碩應副洪州一萬碩䖍州减免外有四十五萬七¶
千七百餘碩雖近據逄運判具到已發四萬七千碩亦¶
未見申到的實起發綱解契勘朝廷見行措置軍事其¶
上件米斛旦暮便要支遣不可少有稽緩有誤軍食右¶
巳劄下轉運司據未發米斛限七月十五日終須管一¶
<pb:KR4d0138_WYG_096-7b>¶
切數足外劄付本司更切嚴𦂳催促施行本司巳即時¶
牒轉運司遵依聖㫖指揮火急催發施行去後今據轉¶
運副使逄汝霖徐林公文契勘本路上供額米係以秋¶
苖樁辦自經兵火之後多有逃閣及間有災傷年分所¶
催税賦例皆不及舊額其上供之數逐年並䝉朝廷除¶
豁秪以實催米數起發照對上供米舊額一百二十六¶
萬九千碩㑹計紹興六年一路實催秋苖止有九十八¶
萬三千三百五十九碩一斗六升雖䝉减免上供一十¶
<pb:KR4d0138_WYG_096-8a>¶
六萬九千碩外猶一十一萬六千石係是實催苗米外¶
虚數無所從出并和糴米减免三萬外収糴三十七萬¶
石縁䖍筠州見有盜賊収糴未足截日通巳糴三十四¶
萬三千五百九石六斗五升及紬絹折納米五萬六千¶
八百一十三石六斗九升三合巳上三色共實合發米¶
一百三十八萬三千六百八十二石五斗三合依准逐¶
次所降指揮科撥内二十萬石應副行營左護軍四十¶
萬石岳太尉三十萬石張少保十一萬七千一百四十¶
<pb:KR4d0138_WYG_096-8b>¶
三石七斗六升三合就支外只有三十六萬四千八百¶
七十二石一斗係元撥付江州及改撥行營左護軍米¶
應付老小江州樁管之數近准五月四日都督府劄子¶
指揮於上件改撥米内轉發八萬石徃廬州截日通巳¶
支發過江州樁管米共一十萬一百石外自餘未發江¶
州米二十六萬餘石見曉夕極力催督起發伏縁本路¶
遞年所催秋苗盡充上供外諸州不無逐急侵用數目¶
見據洪州申科折糯米一萬三千餘石折科馬料七百¶
<pb:KR4d0138_WYG_096-9a>¶
三十七石并據䖍州申秋苗止納到四萬餘石遣兵招¶
捕盜賊調發將兵支過口食别無從出不免侵支上供¶
米九千一百餘石巳係知州孫佑自劾申奏及吉州申¶
廬陵吉水永豐太和縣共八千三百七十八户委被䖍¶
賊燒刼逃移去年二税無從催理已委官覆實及申尚¶
書省乞行閣放兼䖍州南安軍盜賊未息見䝉朝廷遣¶
兵収捕有合除豁數目並在上項實催苗米之内其合¶
起赴江州米即無四十五萬七千七百餘石之數本司¶
<pb:KR4d0138_WYG_096-9b>¶
巳節次開具前項秋税不及舊額等因依供申朝廷乞¶
以實催糴到米數起發去訖今准前項指揮本司除巳¶
遵依𦂳行催督逐州軍據合發米數火急依限起發外¶
申本司并小貼子契勘本路逐年實催苗米毎嵗侵支¶
殘欠常不下十餘萬石且如紹興三年計一十八萬九¶
千二百餘石四年計三萬三千五百餘石五年係旱傷¶
實催數少亦計十萬一千餘石所有紹興六年實催計¶
九十八萬餘石比之遞年數多又緣盜賊未息且約侵¶
<pb:KR4d0138_WYG_096-10a>¶
支殘欠一十五萬石其未發江州米二十六萬餘石若¶
除上項侵支殘欠一十五萬石約止有未起米一十一¶
萬餘石通巳發過一十萬餘石共計二十一萬餘石係¶
江州樁管之數又小貼子契勘所催秋苗從來每年有¶
人户殘零拖欠比年以軍事𦂳切督責州縣嚴行拘催¶
如吉州有官人蕭嗣宗郭振民臨江軍鄒廸功等皆是¶
抵頑不納税賦並具申朝廷巳皆行遣以此可見本司¶
與州縣非不用心督責嚴切止縁民户凋殘盜賊尚多¶
<pb:KR4d0138_WYG_096-10b>¶
不無拖欠之數伏乞照㑹¶
右勘㑹江西一路自兵火殘破之後又經旱災人户凋¶
耗雖去年稍得豐稔人户未盡歸業田土荒廢尚多謂¶
如洪州分寧奉新等縣人户所存纔有十之三四其餘¶
縣分號為多處不過十之六七通一路計之多寡相補¶
纔及承平之半稅賦自然難以及額又加䖍州累年為¶
盜賊猖獗税賦往往催科不行吉撫筠袁等州亦有盜¶
賊殘擾去處遂致苖税亦多拖欠若不以實入之數起¶
<pb:KR4d0138_WYG_096-11a>¶
發上供一切督廹州縣必欲及承平額數不惟無所從¶
出兼恐州縣不免數外科敷重困人户非獨不足以仰¶
副朝廷寛恤之意亦使官吏虚負罪責所有轉運司具¶
到前項因依伏望聖慈詳酌特降睿㫖施行¶
　　謝賜夏藥并銀合茶藥表¶
臣某言伏䝉聖恩特降中使傳宣撫問賜臣暑藥兼銀¶
合茶藥臣巳望闕謝恩祗受訖者憫藩方之修扞深軫¶
天慈賜御府之匪頒遠迂星使拜恩優渥拊巳凌兢中¶
<pb:KR4d0138_WYG_096-11b>¶
謝皇帝陛下道格天淵仁漸動植緫英豪而駕御復土¶
宇之昄章知臣下之勤勞載隆體貎當炎蒸之欝勃特¶
示眷存北苑靈芽滌煩銷渇上方珍劑愈病析酲顧臣¶
何人亦膺此賜竭犬馬之力願盡瘁於衰年進藥石之¶
言誓少酬於鴻造¶
　　謝轉金紫光禄大夫表¶
臣某言伏奉告命特轉金紫光禄大夫累具奏辭免䝉¶
降詔不允不得再有陳請臣巳望闕謝恩祗受訖者假¶
<pb:KR4d0138_WYG_096-12a>¶
守踰年未塞剖符之責誤恩增秩更叨出綍之榮雖具¶
列於危悰曽莫回於淵聽仰承明命彌切厚顔中謝伏¶
念臣猥以𤨏才幸陪休運荷分閫一方之寄折長江千¶
里之衝撫字雖勞曽未蘇於凋瘵芟夷無術初莫變於¶
剽輕乏龔遂渤海之能愧汲黯淮南之治佩牛帯犢舊¶
習猶存裹甲櫜弓兹風未見宜在黜幽之典乃䝉褒進¶
之恩抗章莫遂於循墻拜賜實同於臨谷寵光若此報¶
稱謂何此蓋伏遇皇帝陛下盛德包荒至仁善貸執賞¶
<pb:KR4d0138_WYG_096-12b>¶
罰之大柄示磨勵之宏規毎於臣鄰曲加體貎致此懋¶
賞濫及孤蹤臣敢不深體眷懐益思勉勵竭犬馬之力¶
雖莫報於乾坤遂麋鹿之心尚有祈於君父¶
　¶
　¶
　¶
　¶
　梁谿集巻九十六¶
