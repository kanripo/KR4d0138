# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:01.585772
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷四十四
<pb:KR4d0138_WYG_044-1a>¶
欽定四庫全書¶
　梁谿集巻四十四　　　　　宋　李綱　撰¶
　　表劄奏議六¶
　　　起居道君太上皇帝表¶
　　　上道君太上皇帝劄子¶
　　　具奏到陳留縣接見道君太上皇后劄子¶
　　　進呈道君太上皇帝劄子¶
　　　第二劄子¶
<pb:KR4d0138_WYG_044-1b>¶
　　　奏知朝見道君太上皇帝劄子¶
　　　乞納玉帶劄子(御批答附後/)¶
　　　奏道君太上皇帝劄子¶
　　起居道君太上皇帝表¶
臣某言戎輅履險罔陪扈從之勤我師指期行致蕩攘¶
之效敢具陳其悃幅輒躬問於起居中謝伏念臣奮自¶
單平驟膺奬擢屬玁狁之入冦連叛將以俱來曽是㣲¶
才猥當任責臣於正月四日自兵部侍郎蒙恩除尚書¶
<pb:KR4d0138_WYG_044-2a>¶
右丞奉聖旨差充親征行營使既與聞於機政仍兼緫¶
於兵權竊慕謝安之靖氐羌欲追崔浩之破毛國練兵¶
選將逺揚出戰之聲登城守陴宻為堅壁之說器械盛¶
設樓櫓畢施金人於七日夜攻雲澤門次攻通天安泰¶
等門縛筏渡濠持弓張弩雨兵紛集難越髙墉雲梯以¶
登悉皆摧裂遂斂衆以却退因遣使以請和主上重惜¶
生靈深存國體已曲從於好約復更定於誓言捐帤藏¶
之貨財遣信使而歴陣彼歸待命兵戢有時然不備不¶
<pb:KR4d0138_WYG_044-2b>¶
虞昔賢之所戒受降受敵前史以為難臣謹張皇軍容¶
申飭守備提師深入知黠虜之無謀募兵鼎來喜王師¶
之益衆士民生氣宗社必安恭惟道君皇帝睿知如神¶
髙明合道下渙詔以恤民隠徳已洽於衆心授聖子以¶
固皇基意實通於穹昊臣伏承陛下儲精淵黙養志宴¶
閒従容吳越之奥區觀覽江山之勝境傒四方之無侮¶
表二聖之重歡誓竭駑軀少伸毫髮鳴鑾禹宂遥瞻方¶
外之㳺問寢龍樓佇承天下之養¶
<pb:KR4d0138_WYG_044-3a>¶
　　上道君太上皇帝劄子¶
臣聞南之與北相為盛衰非徒人為殆亦天數一昨金¶
人縁藥師叛既陷燕山寖窺河北城壘相望而無藩籬¶
之固牧守相視而無封疆之臣老將持兵望風先潰大¶
河解凍乘桴競浮駿騎長驅於中原勁兵直指於魏闕¶
以正月初七日迫邇都城刼掠士民焚蕩廬舎以大火¶
船鐵騎攻水西門守衛之具辦於倉卒臣奉皇帝旨率¶
勵將士誓以死守設械拒於汴流之中殺獲數千人迨¶
<pb:KR4d0138_WYG_044-3b>¶
曉方息復以銳兵攻酸棗門一帶驍勇之衆蜂屯蟻附¶
渡壕臨城梯長如雲箭落如雨天地改色風沙晝昬人¶
心震驚宗社危急臣奉皇帝旨將諸班直弓弩手救援¶
躬冐矢石以摧其鋒令敢死士焚&KR0623;雲梯殺獲首領一¶
人攻破其黨獲級甚衆賊兵乘栰以强弩射之往往没¶
溺障汴河水令歸城壕水勢漲溢自夘及午賊兵方退¶
却知我城中有備始遣使人同李鄴等計議臣等糾集¶
將士欲以死戰皇帝以宗社生靈之故務令持重始議¶
<pb:KR4d0138_WYG_044-4a>¶
通和使者旁午冠葢相望累日而後議成皇帝聖徳格¶
於曠古變鴟鴞為好音化虎狼為善類不愛金幣務保¶
要害之地遂遣康王張邦昌使軍前悉如所請彼方退¶
舎竢犒師之物以歸然邀求數多殫竭帑藏空匱民力¶
不足以給之敵情難窺尤當預防臣見修治守禦之具¶
訓練出戰之兵使彼蠲减所須之數果如期而退夫復¶
何言萬一有跋扈之憑陵欲危宗社臣等當陳師鞠旅¶
以圖進師神人共憤天必助之恭惟道君太上皇帝祗¶
<pb:KR4d0138_WYG_044-4b>¶
遹神考以文繼武天下稱其孝傳位聖子法堯禪舜¶
天下稱其髙翠華南幸臣拘以職守不敢負羈紲以從¶
艱難之秋冐處政機誓將肅清畿甸奉迎鑾輿矢心已¶
明殞首何恨¶
　　具奏到陳留見道君太上皇帝劄子(靖康九年三/月十六日得)¶
　　　(旨前去南京奉迎道君太上皇帝十七日行次/陳留縣遇道君太上皇后船登舟奏事以事節)¶
　　　(并所得語言/具劄子奏知)¶
臣舟行離陳留縣三十五里遇道君太上皇后船臣同¶
<pb:KR4d0138_WYG_044-5a>¶
黄經臣於岸上起居訖蒙傳教旨勞問臣託内侍官李¶
修等奏稟乞依趙野例至幄次前奏事奉教旨允臣即¶
時登舟於簾前叙致訖拜具道陛下聖孝思慕之意及¶
道君太上皇后平時保䕶之徳蒙問朝廷欲使於何處¶
居止臣對以見遵奉道君太上皇帝聖旨指揮建擷景¶
園為寜徳宫時暫居止他日須於龍徳宫側别建宫室¶
方協典禮又蒙問時蹔居禁中有何不可臣對以天下¶
大義惟禮與情情欲其通而禮所以節文之以皇帝聖¶
<pb:KR4d0138_WYG_044-5b>¶
孝殿下聖慈母子之情豈復有間但有司議禮以為稽¶
之三従之義道君太上皇帝居龍徳宫未到闕間殿下¶
欲以居禁中於禮未合恐非所以副天下之望蒙諭朝¶
廷須是措置教是則得臣對以朝廷如此措置但欲協¶
典禮順人情以副天下之望兩宫安則宗社天下安矣¶
既退臣復召提舉人船内侍官李修等三人委曲諭以¶
前說及天下大義皆以為然又蒙太上皇后賜食賜茶¶
及賜一行官吏錢五百貫文遣李修諭臣既居寜徳宫¶
<pb:KR4d0138_WYG_044-6a>¶
後欲一到禁中瞻拜神御可否何如臣對以殿下既居¶
寜徳宫皇帝自當時往省問如欲暫到禁中有何不可¶
既而解船臣步即前路奉辭訖依禀聖旨迤邐前去迎¶
奉道君太上皇帝臣竊謂太上皇后已有許居寜徳宫¶
之意更望聖慈曲全孝道不須過有疑慮如不許使臣¶
人従入皇城之類似不須如此乞與宰執問議使情無¶
間阻别致生事為宗社生靈無疆之福臣不勝䖍禱之¶
至¶
<pb:KR4d0138_WYG_044-6b>¶
　　進呈道君太上皇帝劄子(靖康元年三月二十日/到南京二十一日朝見)¶
　　　(道君太上皇帝賜對/幄殿具劄子進呈)¶
臣伏念自為布衣諸生即荷陛下教養叨塵科第實被¶
異恩荐歴清華皆出親擢每思奮勵少答殊恩去歳蒙¶
恩召還適遭冦戎犯闕逺邇震驚臣蒙今上皇帝委任¶
於倉卒擾攘之際躬率將士以死捍賊所幸堅城可守¶
援師漸集賊因悔禍而去此則上天垂祐宗廟社稷無¶
疆之休也顧臣綿力薄材沮于羣議不能蕩馘醜虜以¶
<pb:KR4d0138_WYG_044-7a>¶
攄憤懑沗冐政府以懼以慚方今鑾輿旋軫二聖重歡¶
稽之古今誠為稀有臣之區區志願粗畢已累具奏只¶
候迎奉還闕乞身東歸安養疲耗伏望道君太上皇帝¶
聖慈憐念舊物曲賜保全使獲退休里閭則終始仰荷¶
天地大徳非臣糜捐所能報稱¶
　　第二劄子¶
臣伏以鑾輿南幸未數日間賊遽犯闕閉守捍禦者四¶
十餘日方圍城之中今上皇帝瞻慕慈顔言輒涕下唯¶
<pb:KR4d0138_WYG_044-7b>¶
冀事定早獲奉迎還宫今幸賊已逺去中外寜謐翠華¶
天旋將次畿甸宗室戚里父老民庶出宿跂望已逾旬¶
日伏望聖慈早戒徒御言歸都城上以副皇帝孝思欲¶
養之心下以慰臣子夙夜祈嚮之意天下不勝幸甚¶
　　奏知朝見道君太上皇帝劄子(靖康元年三月二/十一日到南京朝)¶
　　　(見二十三日朝辭先以事節/及所得聖語具劄子奏知)¶
臣舟行二十日晚至南京詣道君太上皇帝行宫得旨¶
令來日見二十二日早賜對幄殿首問臣離闕日皇帝¶
<pb:KR4d0138_WYG_044-8a>¶
聖躬萬福臣對以陛下聖孝思慕欲養之意數十言道¶
君淚下稱皇帝仁孝四海皆知凡數十言次問臣賊馬¶
到城下守禦次第臣以實奏知道君宣諭此中一一具¶
知臣進劄子二紙其一乞鑾輿早還蒙道君宣諭本欲¶
往亳州太清宫以道路阻水不果又欲居西洛以皇帝¶
懇請之勤已降指揮更不戒行其一叙臣往蒙道君知¶
遇及蒙陛下委任方艱難時得効犬馬之力只候迎奉¶
還宫二聖重歡臣得乞身之意蒙道君撫勞再四及稱¶
<pb:KR4d0138_WYG_044-8b>¶
陛下書中褒奬之語面賜臣玉帶一條并金魚袋令臣¶
即時繫服又言行宫人皆喜公来且以此安慰其心臣¶
拜謝訖退蒙遣使臣賜臣酒菓香藥等是日本欲詣天¶
慶觀鴻慶宫神霄宫燒香聞臣催促奉迎禁衛儀物等¶
將到遂展一日仍有旨令臣扈從二十二日早道君令¶
蔡攸鄭詳凡三次諭及稱七寳輦皇帝未曽御禮數太¶
過欲只乗簥子如何臣對以陛下出自聖意專以此奉¶
迎道君願乗御使南都士民聳觀盛事是日臣同趙野¶
<pb:KR4d0138_WYG_044-9a>¶
宇文粹中蔡攸等扈從三處燒香觀者如堵莫不感悅¶
既歸行宫召臣對便殿具道所以内禪之意並出親書¶
青詞草令臣齎示宰執等及言前日措置未當數事臣¶
逐一解釋道君宣諭此等皆末事但勿為形迹使四海¶
觀㸔不好即得臣對以陛下聖孝欲極四海之奉以養¶
道君皇帝倉卒擾攘之中朝廷有司措置施行或有未¶
至願以保全宗社大計為念細故不足深責陛下惟恐¶
少有不當道君意者日夕憂慮至於全不進膳願有以¶
<pb:KR4d0138_WYG_044-9b>¶
慰安之以副天下之望道君諭臣言尋常只為性快有¶
些小事只欲說破便無事公盡見此中底裏来早辭畢¶
先歸逹此意慰安皇帝因袖中出書付臣仍謂臣曰公¶
輔助皇帝捍賊守宗社有大功若能調和父子間使無¶
疑阻當書名青史垂之萬世臣感泣再拜受命又出小¶
字書數事令臣奏知皆微末易從之事容臣到闕日面¶
奏今具合奏知事如右¶
　　乞納玉帶劄子¶
<pb:KR4d0138_WYG_044-10a>¶
臣比者奉迎蒙道君太上皇帝以陛下過有褒奬之語¶
形於書問特賜臣玉帶古簡恩禮隆厚實非㣲臣所可¶
克當但以上皇宣諭再三而臣之此行正欲調和兩宫¶
使無疑阻不敢不受昨日奏對已嘗具劄子乞行繳進¶
并賜銀絹等不曽請受乞納左藏庫以助軍費伏蒙聖¶
恩不允所請臣雖巳拜命退竊維念以無功而享厚賜¶
實所難當伏望聖慈許依前劄所請特令繳納以安愚¶
分取進止¶
<pb:KR4d0138_WYG_044-10b>¶
　　　御筆¶
　所乞不允可便收邊事方急来日留身面奏¶
　　奏道君太上皇帝劄子(道君行至拱州降賜御筆/令奏稟欲留内侍馮彦等)¶
　　　(事具劄/子奏知)¶
臣伏奉道君太上皇帝特賜御筆恭審鑾輿已次拱輔¶
即日季春極暄聖躬萬福臣子之情不勝感抃但恩禮¶
過當非所敢承豈任惶懼伏奉處分令具奏使臣馮彦¶
等事臣今早入對已即時奏聞得旨專遣中使致書問¶
<pb:KR4d0138_WYG_044-11a>¶
聖意所欲留者當稟聖訓然臣見以憂虞之餘心力凋¶
耗已入劄子乞罷知樞宻事外任宫祠恐不獲前路迎¶
候無任瞻天仰聖激切屏營之至¶
　¶
　¶
　¶
　¶
　¶
<pb:KR4d0138_WYG_044-11b>¶
　¶
　¶
　¶
　¶
　¶
　¶
　¶
　梁谿集巻四十四¶
