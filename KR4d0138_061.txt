# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:01.922998
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷六十一
<pb:KR4d0138_WYG_061-1a>¶
欽定四庫全書¶
　梁谿集巻六十一　　　　　宋　李綱　撰¶
　　表劄奏議二十三¶
　　　乞於河北西路置招撫司河東路置經制司劄¶
　　　　子¶
　　　乞募兵劄子　　　乞括買馬劄子¶
　　　乞於沿河沿江沿淮置帥府要郡劄子¶
　　乞於河北西路置招撫司河東路置經制司劄子¶
<pb:KR4d0138_WYG_061-1b>¶
臣竊以河北河東両路國家之翰蔽也唐杜牧謂河北¶
視天下猶珠璣也天下視河北猶四支也珠璣茍無豈¶
不活身四支旣去吾不知其為人故王者不得不王覇¶
者不得不霸猾賊得之足以致天下不安其地勢風俗¶
使然也而河東實為天下之脊介於河北陜西之間其¶
地險固其民堅忍其俗節儉其兵勁悍祖宗得天下削¶
平僭亂罔不臣服惟河東最後再駕而後得之其難如¶
此而靖康之初金人犯闕以孤軍入重地我之守禦固¶
<pb:KR4d0138_WYG_061-2a>¶
而援師集其勢不難於和宰相失䇿欲脱一時之禍而¶
不為久長之計凡所邀求一切許之遂割三鎮而河北¶
河東之地幾去其半及賊兵退三鎮兵民為朝廷固守¶
中山真定及沿邉諸郡旣已保全而賊盡力以圍太原¶
不肯捨去朝廷遣使以兵民之意及保全陵寢之故願¶
輸租税以易疆土金人且許且攻幾年而太原陷猶信¶
譎詐以講和不為備預之䇿至其渡河再薄都城遂盡¶
割両路以與之畫河以為界遣執政侍從郎官數十輩¶
<pb:KR4d0138_WYG_061-2b>¶
分詣交割皆為両路之人所殺夫朝廷割地不足以塞¶
金人貪婪之欲而適足以失両路士民之心使地割而¶
和可成宗社遂安猶之可也今乃假和議以款我旣破¶
京師挾二聖以北狩脅逼臣寮僭竊神器矣而議者猶¶
以割地為然此何理哉河北西路三帥府二十餘郡靖¶
康末所失者眞定懐衛濬一帥府三郡而巳其餘至今¶
皆堅守一路兵民有城郭者依城郭無城郭者依大河¶
山西自相結集多者數萬少者不下萬人各立首領以¶
<pb:KR4d0138_WYG_061-3a>¶
相統率知名號者巳數十處日以蠟書號籲朝廷乞師¶
請援願為前驅因而招撫為吾之用數十萬衆不日可¶
致而金人留兵懐衛濬三郡以扼吾要津每郡不過三¶
千人其餘皆脅制吾民剪髪易衣以疑我耳大兵臨之¶
遣間要約必有應者則三郡不旬月間可復也三郡既¶
復則真定可圖而中山之圍可觧河北復為我有矣然¶
後第功行封以河外郡縣悉議封建使自為守朝廷量¶
力以助之則藩籬固而中原寕此今日之要䇿也河東¶
<pb:KR4d0138_WYG_061-3b>¶
之勢亦然但所失州郡視河北為多然所以處之之䇿¶
亦無以過於此者臣愚欲乞於河北西路置招撫司河¶
東路置經制司擇文武臣寮中有材畧名望素為両路¶
兵民信服者為之使副布宣朝廷德意以結其心信賞¶
必罰以作其氣訓練習服以教之戰量補名目以旌勸¶
其首領寛給錢糓以賑貸其乏絶辟置僚屬将佐乗機¶
應變一切許以便宜從事則兩路可以復全中興之功¶
指日可成必自此始猶捍水患於決溢之口則下流無¶
<pb:KR4d0138_WYG_061-4a>¶
泛濫之虞禦盜賊於門墻之外則堂奥有安靖之勢理¶
之必至也倘捨此而不為則兩路之人且歸怨於朝廷¶
强壮狡獪者反為賊用将何以待之故臣以謂今日之¶
所當先務者無急於此惟睿㫁不疑特從所乞天下不¶
勝幸甚¶
　　乞募兵劄子¶
臣竊以祖宗建國以兵為重熈豐盛時内外禁卒馬歩¶
軍凡九十五萬人承平既久闕額三分之一失於招填¶
<pb:KR4d0138_WYG_061-4b>¶
比年西鄙䘮師江浙山東㓂作繼之以燕山陷没所亡¶
失者又半重以靖康之變金人再犯都城諸路禁軍往¶
往潰散流為盜賊天下之兵所存者無幾矣朝廷以蠟¶
書召天下勤王之師皆募於田畝之間及㳺手浮浪之¶
人雖其數甚衆環繞畿甸不得毫髪之力而東南公私¶
財物為之一空大抵起一兵公私所費非五十緡不可¶
而沿路供給錢粮之費又倍於此是一兵率費百千而¶
起萬兵則所費百餘萬緡矣今秋期不逺理當揀擇留¶
<pb:KR4d0138_WYG_061-5a>¶
之分屯沿河要害之地則所費不過日給錢糧而巳朝¶
廷初不校此應勤王之師已行放散披甲荷㦸而歸者¶
項背相望於道路亦有纔至中途不待令而自返者不¶
知将來防秋於何所取兵而可也禁兵之數既已不多¶
而民兵又不可復起雖起之必無應者秋高馬肥虜騎¶
或復深入其何以支吾哉臣愚以謂濟今日一時之急¶
莫若取財於東南募兵於西北夫東南之財已竭矣而¶
臣以謂不得已猶有可取者當誘上户物力有餘之家¶
<pb:KR4d0138_WYG_061-5b>¶
出財以助募兵朝廷量多寡以名目酬之民知國家有¶
兵而後家室可保則亦不以為厲已也國家嵗漕東南¶
財榖以為上供又𣙜茶鹽之利以實中都蓋以飬兵且¶
給六宫百官之費待祭祀賔客之用供玩好宴逰之奉¶
今六宫百官之費祭祀賔客之用省矣而陛下節儉無¶
玩好宴逰之娯故凡上供財糓茶鹽之利除經費外一¶
切裁損專以飬兵則亦無不足之患臣願下募民出財¶
之令且降㫖委官措置於京東京西陜西河北募兵優¶
<pb:KR4d0138_WYG_061-6a>¶
立例物之數創為軍號團結訓練一切以新法施行分¶
𨽻将佐逐處屯泊以時教閲比之起東南勤王之兵其¶
利害不同者有三東南之人柔弱不耐勞苦一也不服¶
水土類多疾病死亡二也屯駐稍久則有思歸之心往¶
往逃亡潰散三也而募西北之人以為兵則無三者之¶
患團結訓練積以嵗月皆為精兵與夫起烏合之衆暫¶
聚復散豈不相逺哉今河北河東京東西為金人所擾¶
民不能歸業者甚衆而陜西素號産兵之地願及時遣¶
<pb:KR4d0138_WYG_061-6b>¶
使於數路募兵於合屯駐路分建置營房更畨以衛行¶
在以鎮四方以備征討此時不可失也伏望聖慈特賜¶
詳酌施行¶
　擬募新軍號¶
　　驍勝軍　　壮㨗軍　　忠勇軍　　義成軍¶
　　龍武軍　　虎威軍　　折衝軍　　果毅軍¶
　　定難軍　　靜邉軍¶
欲陜西路委錢蓋河北路委張所各募伍萬人京西路¶
<pb:KR4d0138_WYG_061-7a>¶
委謝貺京東路委程弼孺各募二萬五千人每二千五¶
百人為一軍其招填等仗例物月給錢糧並依上禁軍¶
法團結訓練並依新軍法每招填及一軍就本路選差¶
有材武大小使臣充統制官部隊將量給盤纒錢管押¶
起發赴行在聽候指揮於合屯泊去處駐劄其不及等¶
仗人聽充本路帥府要郡募兵及廂軍餘依新降募兵¶
指揮施行¶
　　乞括買馬劄子¶
<pb:KR4d0138_WYG_061-7b>¶
臣竊以馬之於軍旅其用大矣而馬政之不修未有如¶
近年者自監牧之法廢而為給地牧馬州縣行文具以¶
塞責民間飬羸瘠以充數而茶馬司惟以博易珠玉為¶
事無良馬焉燕山陷没北邉之馬又皆為金人所得夫¶
金人專以鐡騎取勝而中國之馬耗亡如此何以禦之¶
臣頃在宻院嘗獻言請括買天下之馬及許客人結攬¶
陜西綱馬赴京師其説謂凡飬馬者必是上户及吏人¶
醫官僧道之流立三等價下州縣括買之未為厲民而¶
<pb:KR4d0138_WYG_061-8a>¶
旬月之間數萬之馬可具足以濟一時之乏又陜西綱¶
馬管押至京餽飬不時死損過半令客人結攬則逹者¶
必多又請復監牧之制而朝廷許令相視監牧結攬綱¶
馬如所言獨不行括買之令靖康末金人既破京城首¶
下令取馬違者族誅凡得馬餘萬疋而京師之馬為之¶
一空是吾所有者不能用之而反以資敵得不為失計¶
乎今行在之馬不滿五千可以披帯者無幾權時之宜¶
以奮張軍容非括買不可冝先下令非品官将校不許¶
<pb:KR4d0138_WYG_061-8b>¶
乗馬然後詔州縣籍有馬者以三等價取之嚴隐寄之¶
法重搔擾之禁奉行有緒稍激勸之則數萬之馬尚可¶
得也又命陜西四川茶馬司益市馬而廣西鄰特磨道¶
亦有可市者募客人結攬送納以給諸軍及分給沿河¶
江淮間帥府要郡然後舉行祖宗監牧之制擇官委之¶
待以嵗月則馬不患乎不蕃庶可以足軍旅之用¶
　　乞於沿河沿江沿淮置帥府要郡劄子¶
臣竊以唐有天下貞觀開元間號為治平無事者以外¶
<pb:KR4d0138_WYG_061-9a>¶
有方鎮之兵捍禦邊陲内有府衛之兵臨御方鎮表裏¶
相制國勢以安其後府兵之法壞邉兵之勢强乃有天寳¶
安史之亂然卒戡定之者方鎮力也代宗避吐蕃之㓂¶
而幸陜德宗避朱泚之變而幸奉天亦資方鎮之兵以¶
復國然行姑息之政威柄下移强藩悍臣浸成䟦扈此¶
非方鎮之罪措置失䇿之過也祖宗監唐末之弊削方¶
鎮之權惟沿邉帥司屯宿重兵委以軍旅之事腹内會¶
府雖有帥號其權甚輕自餘列郡守臣悉委文吏不與¶
<pb:KR4d0138_WYG_061-9b>¶
軍政以處承平治安無事之時可也今玁狁内侵壊吾¶
邊防以擾腹心之地盗賊乗時蜂起蟻結而州郡猶以¶
承平之制臨之安能捍患禦侮鎮撫之哉故唐方鎮之¶
弊尾大不掉而今日州郡之弊手足不足以捍頭目¶
理勢然也救其弊而振起之莫若取方鎮之制用其所¶
長去其所短擇人而任之使大小相比逺近相維以蕃¶
王室則中國之勢尊矣臣愚欲乞於沿河沿江沿淮置¶
帥府要郡次要郡帥府帯安撫使節制一路即唐節度¶
<pb:KR4d0138_WYG_061-10a>¶
使之兵也要郡帯兵馬鈐轄次要郡帯兵馬都監以佐¶
帥府即唐觀察防禦圑練之兵也朝廷減上供金穀使¶
之飬兵寛法制而假之權將佐僚屬聽其辟置平居責¶
以訓練閲習卒然有盗賊之變即帥府量事起兵統率¶
以行與鄰路約為應援會合有功者増秩進職而不移¶
其任如此數年上下安習即州郡之兵可用矣如䝉聖¶
慈俯從所請乞降㫖三省樞宻院條具合行事件取㫖¶
施行¶
<pb:KR4d0138_WYG_061-10b>¶
　　擬帥府要郡次要郡¶
　河北東路¶
　　帥府(大名府/)　　(横海軍/)¶
　　要郡(開德府/)　　(棣州/)¶
　　次要郡(濵州/)　　(永静軍/)¶
　京東東路¶
　　帥府(青州/)　　　(徐州/)¶
　　要郡(襲慶府/萊州)　　(登州/宻州)¶
<pb:KR4d0138_WYG_061-11a>¶
　　次要郡(沂州/維州)　　(淄州/)¶
　京東两路¶
　　帥府(東平府/)　　(應天府/)¶
　　要郡(濟南府/濮州)　　(興仁府/)¶
　　次要郡(濟州/)　　(單州/)¶
　京西北路¶
　　帥府(河南府/)　　(順昌府/)¶
　　要郡(河陽府/蔡州)　　(頴昌府/汝州)　　(陳州/)¶
<pb:KR4d0138_WYG_061-11b>¶
　京西南路¶
　　帥府(鄧州/)　　　(襄陽府/)¶
　　要郡(唐州/)　　　(隨州/)¶
　　次要郡(金州/商州)　　(均州/)¶
　永興軍路¶
　　帥府(永興軍/)¶
　　要郡(陜府/華州)　　　(虢州/)¶
　　次要郡(同州/)　　(耀州/)¶
<pb:KR4d0138_WYG_061-12a>¶
　淮南東路¶
　　帥府(揚州/)¶
　　要郡(宿州/)　　　(楚州/)¶
　　次要郡(泗州/海州)　　(眞州/和州)¶
　淮南西路¶
　　帥府(廬州/)¶
　　要郡(夀春府/)　　(亳州/)¶
　　次要郡(舒州/黄州)　　(濠州/光州)　　　(蘄州/)¶
<pb:KR4d0138_WYG_061-12b>¶
　江南東路¶
　　帥府(江寕府/)¶
　　要郡(宣州/)　　　(江州/)¶
　　次要郡(饒州/池州)　　(信州府/太平)¶
　江南西路¶
　　帥府(洪州/)¶
　　要郡(處州/)　　　(袁州/)¶
　　次要郡(吉州/)　　(撫州/)¶
<pb:KR4d0138_WYG_061-13a>¶
　荆湖南路¶
　　帥府(潭州/)¶
　　要郡(衡州/)¶
　　次要郡(永州/)　　(道州/)¶
　荆湖北路¶
　　帥府(荆南府/)¶
　　要郡(鼎州/鄂州)　　　(德安府/)¶
　　次要郡(灃州/復州)　　(缶州/)¶
<pb:KR4d0138_WYG_061-13b>¶
　两浙西路¶
　　帥府(杭州/)¶
　　要郡(鎮江府/湖州)　　(平江府/常州)¶
　　次要郡(秀州/)　　(衢州/)¶
　两浙東路¶
　　帥府(越州/)¶
　　要郡(婺州/)　　　(明州/)¶
　　次要郡(温州/台州)　　(處州/)¶
<pb:KR4d0138_WYG_061-14a>¶
　¶
　¶
　¶
　¶
　¶
　¶
　¶
　¶
<pb:KR4d0138_WYG_061-14b>¶
　¶
　¶
　¶
　¶
　¶
　¶
　¶
　梁谿集巻六十一¶
