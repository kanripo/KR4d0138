# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:00.991176
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷十二
<pb:KR4d0138_WYG_012-1a>¶
欽定四庫全書¶
　梁谿集巻十二　　　　　　宋　李綱　撰¶
　　詩八(在沙陽作/六十六首)¶
　　　和陶淵明歸田園六首(并序/)¶
　　　和淵明飲酒詩二十首(并序/)¶
　　　桃源行(并序/)　　　　巖桂長篇¶
　　　四花四首　　　　　從鄧季明求菊花¶
　　　燈花　　　　　　　秋日有感¶
<pb:KR4d0138_WYG_012-1b>¶
　　　秋思十首　　　　　答鄧成彦治病詩¶
　　　再賦巖桂長篇　　　九日¶
　　　菊花開日即重陽二首¶
　　　和杜子羙九日藍田崔氏莊¶
　　　和淵明採菊東籬下二首¶
　　　竹牕隔　　　　　　傳畫美人戲成¶
　　　傳畫忠義圖　　　　四皓¶
　　　高祖　　　　　　　淮南飛蝗渡江入浙¶
<pb:KR4d0138_WYG_012-2a>¶
　　　九月十四夜月蝕　　讀劉向傳¶
　　　題李伯時老子出關圖¶
　　　題入定僧持法師畫像二首¶
　　　題富鄭公畫像　　　明妃曲¶
　　和陶淵明歸田園六首(并序/)¶
　予家梁谿麤有田園可歸方謀築室恵山下娱意泉¶
　石忘懷世味謫官羈束未獲遂心因讀陶淵明歸田¶
　園詩嘉其辭㫖平淡高逺次韻和之以寓意焉¶
<pb:KR4d0138_WYG_012-2b>¶
我家梁谿傍門對九龍山(恵山一名/九龍山)山中有幽趣逰息¶
可忘年陸子泉最甘次之即龍淵(恵山有陸子/及龍淵二泉)餘波作¶
梁谿可溉萬頃田公埀讀書堂古屋尚數間(恵山有李/紳讀書堂)¶
我欲隠山下誅茅占其前疏泉鑿池沼植竹來雲煙縱¶
目望震澤策杖登山巔神逰八極表心跡兩超然更結¶
蓮社侣逺追竹林賢¶
秋風動梁谿何日理歸鞅放逐正拘囚寤寐勞夢想新¶
詩聊慰今舊事那追往緬懷故山居杞菊苗應長掛冠¶
<pb:KR4d0138_WYG_012-3a>¶
神武門便欲學疏廣躬耕南畆雲實報無鹵莽¶
落葉不可數枝間綠將稀節物一如此感歎何時歸庭¶
闈眇千里篋藏老萊衣從兹就閒曠勿使吾心違¶
寂滅乃可樂紛華何足娛百年㑹有盡富貴同邱墟不¶
如早抽身卜此山林居手植松與桂青青三萬株幅巾¶
坐其下蕭散誰如吾衣食麤飽暖身在即有餘歸依金¶
仙氏妙契端不虚借問名利者還有此樂無¶
膝横五弦琴試鼓南風曲寄傲北牕下便覺此生足開¶
<pb:KR4d0138_WYG_012-3b>¶
懷酒一壺寓意棊一局既使風掃門還將月為燭¶
貧者無置錐富者連阡陌嗟予亦何幸伏臘麤能適但¶
使嵗事豐便足給朝夕人生幾何時倐如駒過隙惟當¶
適我心安能供物役著書聊寄懷底之或可績吾身雖¶
不遇吾言期有益¶
　　次韻和淵明飲酒詩二十首(并序/)¶
　予少時絶不能飲既壯從宦四方稍稍習之謫官沙¶
　陽郡守間以酒餉予以燕賔客或悠然獨酌數杯徑¶
<pb:KR4d0138_WYG_012-4a>¶
　醉頗得古人遊醉鄉意因和淵明飲酒詩二十篇千¶
　古相望庶無愧云¶
是心本純白利害俶擾之陶然到醉鄉還此未擾時古¶
人重酒徳妙意端在兹嗟予數杯量徑醉不復疑旣得¶
醉中趣安用杯常持¶
醉中忘萬物一視淵與山墜車神不驚莊周非寓言是¶
鄉豈華胥逸樂不記年誰能造其域勿為薄俗傳¶
世俗愈澆薄惟酒陶真情如何遯世士更以酒自名嗟¶
<pb:KR4d0138_WYG_012-4b>¶
我方逺謫慷慨念平生酌此一壺酒寵辱那復驚醉中¶
露天機往往以詩鳴¶
駿足有逺步逸翮無卑飛羈縶因羅網慘澹終年悲得¶
酒且歡喜醉鄉真所依路稳良易到時和可忘歸不復¶
夢周公甚矣吾其衰惟當飲醇酎此志慎勿違¶
獨酌有真趣何須歌管喧既醉謝羈束不知冠屨偏扶¶
挾煩侍女頽然傾玉山方遊無何鄉命駕殊未還醒來¶
念前樂欲辯誠難言¶
<pb:KR4d0138_WYG_012-5a>¶
異論相矛盾儒墨竟誰是仲尼雖大聖寧免叔孫毁得¶
酒當痛飲忘形相汝爾採芝白雲中願學園與綺¶
風露颯秋色東籬菊有英泛此忘憂物寛我羈旅情故¶
人餉佳醖樽空還自傾雲外鴻雁度堂中蟋蟀鳴忽忽¶
嵗將暮聊復樂此生¶
我本田野人蕭然巖壑姿麋鹿喜豐草鷦鷯安一枝誤¶
學霸王略肯吐陳平奇世故乃如此拙謀何所為賔至¶
且飲酒吾身豈長羈¶
<pb:KR4d0138_WYG_012-5b>¶
嘉葩含團香氣至輒自開置之白玉堂可慰君子懷少¶
有高世心壯年此志乖君門植梧桐參彼鸞鳯棲謀身¶
一何拙墮此百尺泥却笑東方生取容事詼諧¶
四方有定位醉中初不迷立志旣爾爾豈復中道迴珥¶
筆螭殿坳謫官鯨海隅庭闈在千里山川阻脩途夢中¶
欣得還亦復勞馳驅覺後謀一醉三杯即有餘何當聽¶
從便返我梁谿居¶
三徑淵明居一區子雲宅吾生誠易足處靜期息跡負¶
<pb:KR4d0138_WYG_012-6a>¶
郭千畆田種秫當八百釀為甕盎春悠然舉大白於世¶
復何求安用長太息¶
飲酒資紅裠其樂未為至歡然文字飲興逸不知醉放¶
懷谿山間雅飲亦其次裸裎豈是達温克乃足貴醉鄉¶
誰不到未必能知味¶
樽俎為舟車遊此醉鄉境但願未死前常醉不用醒醒¶
來寓翰墨萬事勞總領譬猶錐處囊脫出終露頴虎豹¶
豈犬羊文章自彪炳¶
<pb:KR4d0138_WYG_012-6b>¶
吾年行四十意氣非少時世故茫不識惟好古人詞篇¶
章自娛恱適意良在兹此外付之拙直道不復疑黄巻¶
千萬言聖賢豈吾欺世事皆分定飲酒姑安之¶
萌心皆拙謀遊世用直道樂天吾何憂發憤不知老惟¶
有杯中物可以慰枯槁三杯頰生紅便覺顔色好麴生¶
端可友金玉非吾寳醉中亦慨然志節還表表¶
少年學神仙日誦瓊笈經交梨與火棗丹鼎期必成呼¶
吸存夜氣宴坐至五更豈知糟麴中醉鄉即黄庭玉池¶
<pb:KR4d0138_WYG_012-7a>¶
灩生肥天鼔常自鳴酩酊欲仙去超然離世情¶
霜林隕寒葉淅淅隨西風拙翁感節物頹然坐軒中獨¶
酌一樽酒不知窮與通棲鳥忽驚去子豈曽傷弓¶
人以謫而窮我因謫而得博考聖賢書獨立愈不惑世¶
道迭汚隆時命有通塞駕言遊醉鄉疑是華胥國漠然¶
無是非於此可以黙¶
結髪觀國光壯年躋膴仕懷恩重泰山欲報輕小巳幸¶
立不諱朝緘黙誠可恥晨趨玉陛前暮謫閩山裏飄零¶
<pb:KR4d0138_WYG_012-7b>¶
若萍梗此志誰復紀行藏豈異途川流與淵止不如飲¶
美酒世態何足恃¶
舉世人事偽惟酒存天真飲多不如少飲醨不如醇借¶
問何以然每醉意每新笑指黄金罍是中可逃秦糠粃¶
鑄堯舜萬世同埃塵二豪侍坐側議論徒慇懃我讀古¶
人書獨與淵明親北牕傲羲皇桃源將問津膝横無弦¶
琴頭著漉酒巾我醉君且去為已非為人¶
　　桃源行(并序/)¶
<pb:KR4d0138_WYG_012-8a>¶
　桃源之事世傳以為神仙非也以淵明之記考之特¶
　秦人避世者子孫相傳自成一區遂與世絶耳今閩¶
　中深山窮谷人跡所不到往往有民居田園水竹雞¶
　犬之音相聞禮俗淳古雖斑白未嘗識官府者此與¶
　桃源何以異感其事作詩以見其意¶
武陵溪水流潺潺漁舟鼓枻迷泝㳂谿窮路盡恍何處¶
桃花爛漫蒸川原花間邑屋自連接雲外雞犬聲相喧¶
衣裳不同俎豆古見客驚怪爭來前殺雞為黍持勸客¶
<pb:KR4d0138_WYG_012-8b>¶
借問世上今何年自從秦亂避徭役子孫居此因蟬聨¶
不知漢祖以劔起况復魏晉稱戈鋋慇懃留客不肯住¶
落花流水空依然淵明作記真好事詩人粉飾言神仙¶
我觀閩境多如此峻谿絶嶺難攀緣其間往往有居者¶
自富水竹饒田園耄倪不復識官府豈憚黠吏催租錢¶
養生送死良自得終嵗飽食仍安眠何須更論神仙事¶
只此便是桃花源¶
　　隠圃巖桂盛開興宗屢以為貢賦長篇以謝其意¶
<pb:KR4d0138_WYG_012-9a>¶
　　　并簡志宏¶
沙陽巖桂雖云多不若隠圃為駢羅結根盤據極高大¶
蔭庭一畆纔數科青葱翠葢俯軒檻夭矯蒼虬交枝柯¶
森森密葉碧如玉撲撲細蘂黄於鵝風傳賸馥尚酷烈¶
月散清影長婆娑幽香豈止到十里妙質端恐移金波¶
不隨春景鬭姸媚直與秋色爭清和芳鮮似欲伴佳菊¶
冷落更覺憐衰荷幽人愛此自培植林下不知雙鬢皤¶
為予折贈誠有意欲遣鼻觀通禪那吾衰萬事付之懶¶
<pb:KR4d0138_WYG_012-9b>¶
不飲柰此秋光何徑須造詣謀一醉莫待花落霑庭莎¶
妙香吸引入肺腑吐作佳句同吟哦¶
　　四花四首¶
　　　(寓軒秋深芙蓉金燈紅蕉雞冠四/種花開有足觀者各成一絶紀之)¶
　　　芙蓉¶
浥露披風浩莫收嫣然秀色照清秋佳人日暮來何處¶
翠袖紅粧相對愁¶
　　　金燈¶
<pb:KR4d0138_WYG_012-10a>¶
葉卷須虬朶朶圓化工如解刻雕然金燈玉柱歸天上¶
何事生來小檻前(浙中近嵗多/貢玉柱金燈)¶
　　　紅蕉¶
但見風來搖翠尾那知露下濯紅英色空須信元同體¶
誰把丹青與染成¶
　　　雞冠¶
花蘂成冠巧學雞刻雕誰謂染胭脂曉來得雨猶鮮好¶
却似昻然欲鬭時¶
<pb:KR4d0138_WYG_012-10b>¶
　　從鄧季明求菊花¶
樂全治幽圃種花如種田秋來菊有花亦復爭芳姸璀¶
璨碧玉蕾散作黄金錢風靜香自逺露寒色爭鮮乃知¶
萬物性皆欲全其天九日忽已近淵明思悠然願移東¶
籬下植此西軒前我有一壺酒泛之可延年不嫌盤筯¶
薄同作飲中仙¶
　　燈花¶
禪室方清夜寒燈自結花那知人有喜且慰客思家瑣¶
<pb:KR4d0138_WYG_012-11a>¶
碎星鋩密紅圓玉粒斜為傳千里信安穏到天涯¶
　　秋日有感¶
秋水澹澄澈秋山鬱嵳峩我遊谿山亭山空水増波感¶
此物華暮風林搖落多惟有青青松獨立不改柯喬然¶
傲霜霰嵗晏將如何¶
　　秋思十首¶
朝來秋色高西山有爽氣開軒逺相望自得靜中意那¶
知宋玉悲肯灑楊朱淚逍遙天地間俯仰可無愧¶
<pb:KR4d0138_WYG_012-11b>¶
夜永秋氣凉泠然入牕牖照眼一編書開懷一壺酒念¶
身幸何恨齒髪猶未朽富貴如浮雲於我亦何有¶
南方秋節晩九月始凄清草木忽搖落坐使客心驚橐¶
籥無暫息機緘殊不停未能超物外慷慨念平生¶
露下秋草衰蒹葭亦蒼蒼森然巖中桂十里飄天香深¶
林靜杳冥無人自芬芳採掇滿禪室閑中氣味長¶
秋雲澹無依皛皛映寒日巻舒誰使之聚散在倐忽出¶
岫本無心行空寧有質功成歸何方妙用藏於宻¶
<pb:KR4d0138_WYG_012-12a>¶
秋風晚蕭索凄然遂成林百榖欲成實見此造物心清¶
凉入户牖天光為沈陰禪房有羇客抱膝正長吟¶
秋風動禾黍泛泛凄芳馨散策步田野欣此百穀成林¶
下父老醉雲間雞犬聲豐年誠可樂安得遂吾生¶
秋月照我心清光柰愁何囘薄萬古恨月愁應夏多獨¶
飲不成醉遡月空長歌安得一丸藥高奔伴姮娥¶
古后有明訓霜降休百工草木日搖落蟋蟀鳴堂中豈¶
不感時節念此嵗復窮勞生真一夢飄泊隨西東¶
<pb:KR4d0138_WYG_012-12b>¶
百卉秋具腓先隕惟梧桐豈無貞潔者獨立青霜中豔¶
豔籬下菊青青嶺頭松與君為徳友相好永無窮¶
　　鄧成彦病以詩來問所以治病者作詩答之¶
四大假合初不真筋脈纒絡相依因(闕/)　　　類芭蕉¶
須叟變滅如浮雲風寒暑濕起衆疾痛楚展轉勞吟呻¶
醫工對治巧用藥分别佐使甘酸辛須知病者誰受病¶
其中必有不病人於斯薦取自調伏沈痾消散如埃塵¶
本來面目只一體安用更分精與神(來詩有精之又精/神之又神之語)¶
<pb:KR4d0138_WYG_012-13a>¶
欲識其中不病者即是毗盧清淨身¶
　　興宗志宏見和巖桂長篇再賦前韻奉呈¶
月中有桂光更多扶疎一輪枝幹羅天風飄下廣寒子¶
豈與凡種同其科四時不改碧玉葉滿庭自擢青銅柯¶
森然衆木共培植無異野鶴羣雞鵝秋來隠圃風露冷¶
噴花看蘂尤婆娑圃中自有隠君子心與世逺恬無波¶
對花度此九秋色不以物外傷天和西隣栟櫚更好古¶
妙年欲製芰與荷連墻請謁不知倦宜爾鬢髪忘其皤¶
<pb:KR4d0138_WYG_012-13b>¶
天生逸才當有用委棄寂寞理則那吾衰尚有惜花意¶
零落奈此馨香何却思梁谿有小圃只恐松竹荒寒莎¶
未能歸去老三徑且把詩句從公哦¶
　　九日¶
常年九日必題詩况此飄零海一涯黄菊未開青蓓蕾¶
白醪聊吸碧玻瓈登山但極孤雲目整㡌還羞短髪箆¶
弟妺奉親傾壽斚茱萸徧插定吾思¶
　　菊花開日即重陽二首¶
<pb:KR4d0138_WYG_012-14a>¶
　　　玉局有云南方氣候不常菊花開時即重陽凉¶
　　　天佳月即中秋不須以日月斷也予來沙陽中¶
　　　秋前數夕月色皎然既望乃雨九日既近菊蘂¶
　　　如珠殊無開意乃知玉局之言誠有理也用其¶
　　　語賦詩二首¶
南方氣候殊佳月即中秋昨者月既望蕭蕭風雨愁安¶
得一輪玉清光滿溪樓酌酒自起舞與之相獻酬¶
南方氣候殊有菊即重陽九日今巳近青蘂未可嘗安¶
<pb:KR4d0138_WYG_012-14b>¶
得黄金花泛此白玉觴㑹當爛漫開為插滿頭香¶
　　次韻杜子美九日藍田崔氏莊¶
逺謫須知懷抱寛節逢九日亦追歡手挼青蘂看浮醆¶
蠟剪黄花戲挿冠淅淅斜風飛敗葉蕭蕭細雨作輕寒¶
天涯只是思親切更把家書再四㸔¶
　　和陶淵明採菊東籬下二首¶
九日但孤坐悄然無世喧菊花殊未開始知氣候偏開¶
軒寓逺目相對惟青山昏鵶已接翅獨鶴何時還且盡¶
<pb:KR4d0138_WYG_012-15a>¶
杯中物此外無足言¶
小雨濕叢菊何當噴金英嚼蘂亦可人蕭然慰我情羈¶
旅念家逺濁酒還獨傾雲表雁初過草根蟲自鳴嵗晏¶
將如何一醉豁平生¶
　　寓軒用竹為牕隔以禦西風戲成小詩紀其事示¶
　　　志宏¶
昔我自帝所逺謫來沙陽由春以涉夏及此秋氣凉節¶
物日凄𦂳白露結為霜行當入室處聊復葺我堂伐竹¶
<pb:KR4d0138_WYG_012-15b>¶
製牕牖樸素無青黄西風屏寒色短日來孤光草木巳¶
零落但聞菊蘂香超然適燕處便足傲羲皇釋氏戒戀¶
著一宿寄枯桑今我日必葺於道無乃荒彼以著故戒¶
無著何所妨譬猶夢中境離著可兩忘儻能達此理隨¶
寓皆道場¶
　　傳畫美人戲成¶
美人顔色嬌如花鬒髪光翳朝陽鵶玉釵斜挿翠眉蹙¶
豈亦有恨來天涯畫工善畫無窮意故把雙眸翦秋水¶
<pb:KR4d0138_WYG_012-16a>¶
丹青幻出亦動人况復嫣然能啓齒年來居士心如灰¶
草户金鎚擊不開縱教天女來相試虛煩雲雨下陽臺¶
　　傳畫忠義圖¶
君臣以道合言出心莫逆膏澤下於民美化施無極中¶
世此道衰言如水投石義士以死爭直諫或有益折檻¶
制留今斷鞅事存昔當車血汚輪伏蒲涕霑席昭然貫¶
日誠屹爾迴天力誰將丹青手圖此忠義跡傳之置坐¶
隅能使懦夫激斯人不復見壯哉古遺直¶
<pb:KR4d0138_WYG_012-16b>¶
　　四皓¶
皓髪龎眉四老翁商山採盡紫芝叢安劉畢竟成何事¶
空墮留侯巧計中¶
　　高祖¶
落魄劉郎仗衆謀無心將將却成優誰言大度能容物¶
舊怨還封羮頡侯¶
　　得家信報淮南飛蝗渡江入浙嵗事殊可憂感而¶
　　　賦詩¶
<pb:KR4d0138_WYG_012-17a>¶
聞說飛蝗起自淮勢如風雨渡江來我家嵗事何須慮¶
只恐人言不是災¶
　　九月十四夜月蝕¶
碧落遙升白玉盆云何中夜黯然昏初疑半被㣲雲掩¶
浸恐全無巨吻呑慘淡乍看蟾魄出扶疎更喜桂華存¶
妖蟇磔死猶餘罪此外羣星盡可原¶
　　讀劉向傳¶
書觀書傳夜觀星感憤陳辭出至誠梓柱指明王氏切¶
<pb:KR4d0138_WYG_012-17b>¶
優柔不斷豈能行¶
　　題李伯時畫老子岀關圖¶
請說常無衆妙門當時關尹意何勤青牛西去連沙漠¶
紫氣東來見瑞氛妙法不離三十輻至言都在五千文¶
世人不解宗慈儉只欲長生躡白雲¶
　　題入定僧持法師畫像¶
　崇寧初蜀中得入定僧自云恵持法師廬山記恵逺¶
　法師弟恵持遊蜀而終葢不知其乃入定也予見其¶
<pb:KR4d0138_WYG_012-18a>¶
　像於羅疇老修撰家因傳之且為賦詩¶
形若龍蛇千嵗蟄神如日月四時新豈知雞足山中客¶
(迦葉入定於雞足/山以待彌勒下生)元屬蓮華社裏人嶺上祖師提隻履¶
烟中普化露全身拘拘守定乾皮袋畢竟如何始是真¶
　　題富鄭公畫像¶
天驕自昔難羈縻慿陵中夏侵北垂秦城萬里塹山谷¶
漢女逺嫁為閼氏赫然武帝事征伐天下騷動士馬疲¶
古來制禦無上策本朝鎮撫誠得宜祖宗守邊有良將¶
<pb:KR4d0138_WYG_012-18b>¶
胡騎逺遯不敢窺澶淵之役起倉卒當時衆議何其危¶
萊公庭爭乃親討貔虎百萬從六飛弩機暗發虜酋殞¶
震怖屈膝祈完歸歡盟從此到今日生靈休息誠賴之¶
中間桀驁邀嵗賜懸河之辯亦莫支篤生鄭公為民社¶
一言剖决遂不疑萊鄭之功實終始配入太廟銘鼎彞¶
我生後公不及識再拜圖像涕泗洟安得如公之人在¶
廊廟坐使徳澤漸烝黎¶
　　明妃曲¶
<pb:KR4d0138_WYG_012-19a>¶
昭君自恃顔如花肯賂畫史丹青加十年望幸不得見¶
一日逺嫁來天涯辭宫脉脉灑紅淚出塞漠漠驚黄沙¶
寧辭玉質配夷虜但恨拙謀羞漢家穹廬腥羶厭酥酪¶
曲調幽怨傳琵琶漢宫美女不知數骨委黄土紛如麻¶
當時失意雖可恨猶得千古詩人誇¶
　¶
　¶
　¶
<pb:KR4d0138_WYG_012-19b>¶
　¶
　¶
　¶
　¶
　¶
　¶
　¶
　梁谿集巻十二¶
