# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:01.821984
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷五十五
<pb:KR4d0138_WYG_055-1a>¶
欽定四庫全書¶
　梁谿集巻五十五　　　　　宋　李綱　撰¶
　　表劄奏議十七(河北河東路宣撫使司/劄子四御筆批答附)¶
　　　乞差王元允都統制劄子¶
　　　奏知折可求兵馬衝散劄子¶
　　　奏知催解潜整軍與范世雄㑹合劄子¶
　　　乞正冀景等軍法劄子¶
　　　乞選代職許歸田里劄子¶
<pb:KR4d0138_WYG_055-1b>¶
　　　奏知王淵等顧望不進劄子¶
　　　論督責王淵軍深入事劄子¶
　　　乞韓世忠等劄子¶
　　　奏知差有風力人知濬州劄子¶
　　　乞保全王以寧劄子　乞不推賞王以寧劄子¶
　　　乞督劉韐進兵劄子¶
　　　親筆宣諭委寄終始(巻尾/)¶
　　　收復文水縣乞指揮劉韐等進兵劄子¶
<pb:KR4d0138_WYG_055-2a>¶
　　　親筆宣諭三首(巻尾/)　奏知金國遣使劄子¶
　　　繳進詹度奏差人兵劄子¶
　　　乞留解潜折彦質劄子¶
　　　奏知范世雄進兵劄子¶
　　　乞更措置河北人兵劄子¶
　　　奏乞降奬諭下張換狀¶
　　　奏劾張灝兵退郤及待罪劄子¶
　　　奏知候种師道到交割劄子¶
<pb:KR4d0138_WYG_055-2b>¶
　　乞差王元充都統制劄子¶
臣累奉宸翰宣諭汾州一路將帥不可倚仗今果如聖¶
訓尤幸軍馬未甚深入散失不多可以且令依城下寨¶
牽制賊勢但今日將佐勇而有謀絶無其人如折可求¶
冀景等皆累經敗衂雖湔洗用之責以後效氣決不振¶
臣欲乞差王元充都統制替折可求曲襄充副都統制¶
替張思正可求令還任照管麟府路邉面張思正冀景¶
如未正軍法並重行貶竄庶幾將士有所懲戒其軍兵¶
<pb:KR4d0138_WYG_055-3a>¶
累經潰散及今次首先退避人臣已劄下張灝令密行¶
體究一靣斬決去訖曲襄見以罪繫京兆府臣曽見曲¶
竒稱其可用巳一靣勾取外所有王元乞降㫖令起發¶
前來其折可求等候王元曲襄到日施行謹具奏知¶
　御筆¶
　王元不甚中使休要已差劉銳替折可求知恐帶了¶
　本路兵馬張思正冀景何用卿一靣處置¶
　　奏知折可求兵馬衝散劄子¶
<pb:KR4d0138_WYG_055-3b>¶
臣據張灝申今月初六日折可求進兵至郭栅寨初七¶
日夘時與賊兵戰殺退兩合賊増兵犯陣左陣兵力不¶
加遂散動兩陣人馬極力捍敵逾兩時方退恐敵再來¶
奔衝那移還汾州元帶兵馬三萬七千餘人除衝散兩¶
陣人馬見収集外見在人馬三萬四千餘人騎已再行¶
團結及據折彦質備録到折可求狀見於汾州待罪已¶
具奏開去訖契勘汾州兩頭項兵馬别無倚仗將帥可¶
求退保汾州人兵不甚散失未可督責便令前進臣已¶
<pb:KR4d0138_WYG_055-4a>¶
作奉聖㫖特與放罪今於汾州城外整齪軍馬下定硬¶
寨選擇精銳人兵時復深入牽制賊勢如何以前進即¶
迤邐攅那進發去訖謹具奏知¶
　御筆¶
　可求不中使已令御帶劉銳輟與卿使此人可用令¶
　專節制一路人馬餘人可罷節制¶
　　奏知催解濳整軍與范世雄㑹合劄子¶
臣契勘范世雄所統將兵峒丁刀弩手共三萬人除留¶
<pb:KR4d0138_WYG_055-4b>¶
下病患人其餘並已起發前去見催解濳整齪軍馬候¶
世雄到㑹合進兵謹具奏知¶
　御筆¶
　解濳不中使可専委世雄敗軍之將惑衆聽亦恐妨¶
　妬立功之人¶
　　乞正冀景等軍法劄子¶
臣伏奉宸翰宣諭王忠孝等將士功賞聖恩隆厚足以¶
激勸用命立功之人但將士怯懦者多動輙奔北未能¶
<pb:KR4d0138_WYG_055-5a>¶
仰副陛下張皇六師之意賞旣重則刑必行乃克有濟¶
臣見體究解濳折可求下首先退避之人如冀景輩皆¶
累經潰散當正軍法以為懲戒其捉到軍前逃避士卒¶
各依法施行庶幾漸革前此玩習之風謹具奏知¶
　御筆¶
　甚好卿如此能分朕憂嘉歎不忘王忠孝等告已付¶
　彦質賜卿更取㑹到與未到奏來¶
　　乞選代職許歸田里劄子¶
<pb:KR4d0138_WYG_055-5b>¶
臣伏蒙聖慈特降親筆撫勞有加仰荷隆恩非臣隕首¶
所能報稱竊念臣自今春以來蒙被委任皆極煩難不¶
敢辭避初為留守繼為親征行營使又為都大提舉京¶
城四壁守禦使今為河北河東路宣撫使自春徂秋俾¶
夜作晝無少休息比日出師尤極憂懼寢食皆廢鬚髮¶
盡白深恐心慮凋耗智術淺短有誤國事伏望天慈矜¶
憐照察選老成諳練兵事大臣前來軍中代臣職任許¶
歸田里終始保全使臣不至顛隮仰累陛下眷奬之意¶
<pb:KR4d0138_WYG_055-6a>¶
不勝幸甚干冒天威無任皇懼待罪之至取進止¶
　御筆¶
　今封還所奏今後不可如此方頼卿鎮撫決難施行¶
　　奏知王淵等顧望不進劄子¶
臣契勘自二十八日出師至初四日凢六日解濳於南¶
北闗遇敵馬相持四日力戰而潰是時敵之重兵皆在¶
南北闗王淵若能乘虚速進則太原之圍有可解之理¶
出師六日只在平城縣西駐泊而平定軍之兵亦只在¶
<pb:KR4d0138_WYG_055-6b>¶
夀陽顧望不進至聞兩路師却即便退回殊失應援節¶
制之意今乂自務保全不復圖進兵解圍之䇿其情可¶
見乞賜聖察¶
　御筆¶
　累批去卿可照㑹施行邉事未寧想勞神慮更宜堅¶
　慤期於解圍廼朕望也¶
　　論督責王淵軍深入事劄子¶
臣伏奉宸翰王淵軍馬不可督令深入恐孤軍失利臣¶
<pb:KR4d0138_WYG_055-7a>¶
契勘王淵自二十八日出師至初九日只在平城縣西¶
去遼州只數十里劉韐聞南北闗汾州師却即時勾囘¶
不曽遇敵臣亦不曽督令深入如解潜折可求之師臣¶
每約束只是務令持重行數十里皆遇敵而潰此葢將¶
佐不材士卒不用命臣節制不明之罪若謂疾驅深入¶
以輕進故致此敗衂即初不如此伏乞聖察¶
　御筆¶
　誠如所論更宜厚賞罰激勵士卒用竒決勝一委在¶
<pb:KR4d0138_WYG_055-7b>¶
　卿持重控扼亦當留念¶
　　乞韓世忠等劄子¶
臣伏奉宸翰差劉銳前去汾州替折可求臣初不識銳¶
昨曽見种師道稱之今蒙御前輟去甚幸可求俟銳到¶
湏令還麟府照管邉靣不惟累敗不可倚仗亦恐强之¶
使留不肯用心但須俟銳到方可指揮臣已差王忠孝¶
前去充副都統今日聞忠孝以重傷就醫恐去不得即¶
須且用曲襄更俟體究及曲襄到此訽以方略今日將¶
<pb:KR4d0138_WYG_055-8a>¶
佐極難得人素不曽拊馴只是聞聲且便使喚所以臨¶
事未必得其實效近見報召韓世忠董騎黒真赴闗此¶
數人臣今春曽經使喚伏望聖慈令發赴本司差徃軍¶
前取進止¶
　御筆¶
　依所奏數内韓世忠京師為無將且留外餘卿一靣¶
　勾取使喚王忠孝且多方與恩䘏難得難得¶
　　奏乞差有風力人知濬州¶
<pb:KR4d0138_WYG_055-8b>¶
訪聞知濬州王師古為患在假乆不供職縁本州正當¶
河北衝要控扼之地昨因金人殘破脩葺城壁製造樓¶
櫓開撅壕塹皆未就緒今來防秋之際全藉有風力才¶
幹守臣竭力措置須至奏聞者右伏望聖慈速降睿㫖¶
令朝廷選差有風力人承替王師古乃不候受告疾速¶
起發赴任供職所貴不致闕事¶
　御筆¶
　一靣選差人承填訖奏¶
<pb:KR4d0138_WYG_055-9a>¶
　　乞保全王以寧劄子¶
臣伏奉宸翰収王以寧奏極可採令臣使之出竒撓敵¶
焚其糧草及招誘耿守忠等臣已遵稟行下契勘以寧¶
勇而有謀然人或謂之狂今日艱難之秋若非狂者安¶
肯為朝廷用冒矢石而立功名哉更望聖慈保全必能¶
自効臣已令以寧與范世雄㑹合措置解圍必先誘敵¶
使我軍得一捷然後可以鼓行而前謹具奏知¶
　御筆¶
<pb:KR4d0138_WYG_055-9b>¶
　甚好當力為保全¶
　　乞不推賞王以寧劄子¶
臣近准樞密院劄子奉聖㫖王以寧許孝烈等以鬭敵¶
捉獲金人一百餘人特與轉三官内王以寧仍除直袐¶
閣承御前差快行家齎到王以寧告一軸已收管訖契¶
勘上件金人續據王以寧申言語不通恐是包家人馬¶
因南北闗潰散在村落打刼逢官軍前來抗拒鬭敵致¶
被捉獲見押在平陽府根究臣已差使臣并曉畨語人¶
<pb:KR4d0138_WYG_055-10a>¶
前去體問如委是包家人即押赴种師弓下依舊使喚¶
其王以寧許孝烈等不合推賞如係金人即行給降候¶
體究到事實續具奏開次¶
　御筆¶
　依奏¶
　　乞督劉韐進兵劄子¶
臣伏奉宸翰太原祖宗之地當竭力圖解斷不敢言棄¶
及令臣約束諸將務要持重守險伺便解圍臣敢不迎¶
<pb:KR4d0138_WYG_055-10b>¶
遵睿訓除已措置行下外契勘汾州一路軍馬折可求¶
等不可倚仗須候劉銳到日進兵尚未見起發前來乞¶
降指揮令星夜蹉程前來供職劉韐以河北防秋為言¶
無進兵意臣雖已諭韐令部分諸將與范世雄等約期¶
㑹合再圖解圍深慮韐得安肅軍報金人重兵壓境牽¶
制依前顧望不肯進兵則南北闗汾州難以獨進伏望¶
聖慈特降親筆督韐進兵仍録付臣照㑹所有臣近與¶
劉韐諮目同繳進謹具奏知¶
<pb:KR4d0138_WYG_055-11a>¶
　御筆¶
　常批與卿者文字便是批與劉韐者可照㑹施行¶
　　收復文水縣乞指揮劉韐等進兵劄子¶
臣據張灝王以寧申十五日整齪軍馬訖犒設將士斬¶
冀景及首先退避兵級百餘人號令訖進兵至十七日¶
午時奪得上賢嶺諸將用命殺退金人二十餘里死者¶
如麻已占據文水縣了當係張師正統制軍馬前去臣¶
已具奏聞及行下張灝等令保明得功人及丁寧戒諭¶
<pb:KR4d0138_WYG_055-11b>¶
更令占穏審度利害進兵及劄下劉韐范世雄解潜等¶
令疾速乘機㑹合前進縁韐聞河北探報累得諮目文¶
字未有進兵之意臣已累具奏知外伏望聖慈速賜指¶
揮施行取進止¶
　御筆¶
　措置極善昨日聞捷中外皆慶更行下諸將切當十¶
　分防備恐不測來奔衝不可輕進令劉韐占穏牽制¶
　　奏知金國遣使劄子¶
<pb:KR4d0138_WYG_055-12a>¶
臣契勘奉使粘罕軍前張亢已還闕頗能道敵中次第¶
伏望聖慈持令賜對可備詢問其金國欲遣人使前來¶
使名不遜及河東見屯軍馬恐為窺伺已嘗具奏聞乞¶
速降指揮施行取進止¶
　御筆¶
　令於不曽屯軍馬别路疾速前來¶
　　繳進詹度乞差人兵劄子¶
臣據詹度畫到中山府州軍圖稱本府已差到防秋人¶
<pb:KR4d0138_WYG_055-12b>¶
兵五千人外餘處並未曽差到謹具繳進¶
　御筆¶
　已差萬人分徃諸處¶
　　乞留解濳折彦質劄子¶
臣准尚書省劄子奉聖㫖解濳令發赴錢蓋下使喚折¶
彦質赴闕張灝罷節制臣契勘解濳折彦質雖怯懦然¶
兩人終與西北將士相諳一潰之後且當責其後效使¶
之整齪收集以圖再舉范世雄初到未知本末與西北¶
<pb:KR4d0138_WYG_055-13a>¶
將士亦未相諳兼亦須得一武臣以為副臣欲且留解¶
濳彦質與世雄同共措置候踏逐到可用武臣令替解¶
濳臣已作奉聖㫖行訖其新差汾隰州都統制劉銳至¶
今未見前來乞賜指揮催督施行取進止¶
　御筆¶
　並依所奏劉銳一兩日起發彦質略令來奏事¶
　　奏知范世雄進兵劄子¶
臣據范世雄申已整齪軍馬出南北闗據險進兵應援¶
<pb:KR4d0138_WYG_055-13b>¶
汾州一路軍馬及據王以寧申已分兵前去收復祁縣¶
謹具奏知¶
　御筆¶
　更令諸將十分占穏不可落賊姦便¶
　　乞更措置河北人兵劄子¶
臣累具奏狀劄子以金人重兵侵犯河北沿邊州郡及¶
諸路帥司防秋人兵數少乞朝廷更行措置伏望留神¶
毋忽敵人以臣劄子降付三省密院措置施行取進止¶
<pb:KR4d0138_WYG_055-14a>¶
　御筆¶
　已差韓世忠統萬人前去應援韓世忠已與正任團¶
　練使¶
　　奏乞降奬諭下張換狀¶
訪聞安肅君知軍武功大夫張換自到任以來脩整城¶
池樓櫓教閲軍卒不自愛身敢出禦敵金人亦稍畏之¶
常作禦鐡騎奔衝陣圖日逐親自教習士卒委實用心¶
須至奏聞者右臣伏望聖慈特賜奬諭下張換庶使愈¶
<pb:KR4d0138_WYG_055-14b>¶
更勉勵以圖報國謹録奏聞伏候勅㫖¶
　御筆¶
　奬諭今付卿¶
　　奏劾張灝兵退郤及待罪劄子¶
臣據張灝申汾州一路軍馬收復文水縣次日金人増¶
兵力戰半日間勢力不加將士退郤已備録奏聞外契¶
勘張灝違本司節制擅發軍馬致令落敵姦便及臣不¶
能節制張灝使違約束有誤國事伏望聖慈並行黜責¶
<pb:KR4d0138_WYG_055-15a>¶
已具奏劾待罪取進止¶
　御筆¶
　不須如此安心職事¶
　　奏知候种師道到交割劄子¶
臣准尚書省劄子奉聖㫖令臣候种師道到起發赴闕¶
議事臣已知委訖纔候師道到交割職事即時起發前¶
去聽候指揮謹具奏知¶
　御筆¶
<pb:KR4d0138_WYG_055-15b>¶
　十日收此奏知軍中無事可喜可喜金人河北大段¶
　猖獗卿可候師道到日量帶衙兵等巡厯河北一帶¶
　至滑州照應措置驅逐敵兵¶
　　親筆宣諭委寄終始¶
裴廩至知卿在軍中悉意措置至忘寢食鬚髮皆白體¶
國如此何憂不濟更宜安心勉力以成大功副朕委寄¶
始終不移之意卿每奏請兵一一應副凢事但奏來¶
　　親筆宣諭三首¶
<pb:KR4d0138_WYG_055-16a>¶
　　宣諭聞已斬冀景¶
聞冀景已斬甚善迺御衆之道乆不相見極思企近聞¶
班直四人逃走徃范瓊處可差人押來禁衛有法不得¶
逃走¶
　　宣諭得捷¶
人日得捷奏如病獲痊皆卿措置之力欣躍無窮更宜¶
闗報劉韐等同共破敵且須十分占便宜不可少落姦¶
便所有將官已轉五官其餘人疾速保明聞奏¶
<pb:KR4d0138_WYG_055-16b>¶
　　宣諭不得輕易出兵¶
李綱不得輕易出兵更與諸將熟議¶
　¶
　¶
　¶
　¶
　¶
　梁谿集巻五十五¶
