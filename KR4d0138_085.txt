# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:02.373884
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷八十五
<pb:KR4d0138_WYG_085-1a>¶
欽定四庫全書¶
　梁谿集巻八十五　　　　　宋　李綱　撰¶
　　表劄奏議四十七¶
　　　謝到任表　　　　　親筆賑濟詔書¶
　　　遵禀賑濟奏狀　　　謝賜親筆賑濟詔書表¶
　　　乞於户帖錢内支十萬貫充營田本錢奏狀¶
　　　乞於江東浙西州軍支米三萬碩應付本路賑¶
　　　　濟奏狀¶
<pb:KR4d0138_WYG_085-1b>¶
　　　乞蠲免災傷路分人戸四年積欠劄子¶
　　　乞差將兵討捕䖍吉盗賊及存留李山彈壓奏¶
　　　　狀¶
　　　乞將丘贇下存留洪州軍兵充親兵奏狀¶
　　　乞依吕頥浩例於隣路撥米賑濟奏狀¶
　　謝到任表¶
臣某言伏奉告命除臣江南西路安撫制置大使兼營¶
田大使馬步軍都總管兼知洪州軍州事兼管内勸農¶
<pb:KR4d0138_WYG_085-2a>¶
使臣已於今月二十三日到本路交割職事訖者起膺¶
分閫濫當江表之十連入覲行朝誤䝉晝日之三接祇¶
奉丁寧之訓勑敢辭疲役之驅馳已見吏民布宣徳意¶
(中謝/)伏念臣駑駘陋質樗櫟散材叨考愼於風雲感㑹¶
之初迄無善效備使令於盗賊披猖之際頗著微勞甘¶
心流落者十年徧嘗艱危者萬狀兹䝉起廢來從寂寞¶
之濵更許造庭賜以清燕之對撫勞優渥寵賜便蕃凡¶
鑠金銷骨之謗誣皆見晛從風而散釋迨承臨遣深軫¶
<pb:KR4d0138_WYG_085-2b>¶
皇慈乃眷大江之西近接長淮之境屢更兵火繼以旱¶
災流移衆而田萊多荒科斂煩而財力耗屈欲禦冦則¶
軍馬單弱將養兵則帑藏空虚疆埸弗寧盗賊未殄付¶
以捍患禦災之政宜得通方適變之才顧臣何人乃預¶
兹選此蓋伏遇皇帝陛下日績盛徳天覆羣生既諒臣¶
之忠誠故委之以要害之地欲試臣以民事乃任之以¶
艱窘之時而臣命蹇數竒材疎志廣終始維持於一意¶
俯仰無愧於此心使足食及兵而可為盡瘁敢忘於夙¶
<pb:KR4d0138_WYG_085-3a>¶
夜倘求牧與芻而不得乞骸願返於山林¶
　　親筆賑濟詔書¶
朕以諸路去嵗旱災深慮細民艱食而州縣府庫空虚¶
未知拯救之術慨然在念夙夜不忘惟吾帥守監司委¶
付一路分朕憂顧者也必不忍坐視不恤其恊力悉心¶
多方勸誘積米之家俾其食用之餘盡以出糶尚庶幾¶
濟兹數月流殍之苦務修乃職以副朕意付李綱¶
　　遵禀賑濟奏狀¶
<pb:KR4d0138_WYG_085-3b>¶
右臣今月二十二日准御前金字牌降到親筆詔書付¶
臣令勸誘積米之家俾其食用之餘盡數出糶以濟流¶
殍之苦仰見聖慈矜憫元元欲濟其艱危者如此其至¶
臣已遵禀睿訓措置勸誘出榜置厯差本司屬官分詣¶
諸州委知通縣官召上户有積米之家使其自陳自指¶
揮到日見有積米之數許其乞留若干食用其餘依市¶
價量減盡數出糶外臣契勘積米之家減價出糶止是¶
可濟有錢糴米之人其流移之民無錢糴米官中見行¶
<pb:KR4d0138_WYG_085-4a>¶
賑給米數不多前去秋成尚逺難以接濟臣已一面措¶
置多方勸誘上戸情願納錢米入官以助賑濟者許其¶
陳乞官告度牒之類折還價直候見數目容臣續具奏¶
陳乞賜支降給還庶幾飢民不致乏食實為利便¶
　　謝賜親筆賑濟詔書表¶
臣某言伏䝉聖恩以本路旱災之後小民闕食特降親¶
筆詔書付臣勸誘積米之家出糶接濟食用以恤流殍¶
之苦臣已遵依睿訓措置施行者倬然雲漢之章光臨¶
<pb:KR4d0138_WYG_085-4b>¶
下土霈為雨露之澤惠浹遐方濫分千里之憂幸拜十¶
行之賜(中謝/)竊以抑髙舉下者天之道愽施濟衆者仁¶
之方觀易象有裒多益寡之文論政術有知予為取之¶
寳顧兹江右星分翼軫之躔偶值嵗凶民乏餱糧之積¶
竭倉廪之儲以賑之而不足勸停蓄之家而利之則有¶
餘深軫皇慈特頒宸翰飢民衘徳而已有飽意富室聞¶
風而去其吝心豈惟流殍之餘得全性命將見精誠之¶
格復致和平此蓋伏遇皇帝陛下所寳者慈以民為貴¶
<pb:KR4d0138_WYG_085-5a>¶
憫赤子之囏阨降玉音之丁寧而臣濫總帥權幸承徳¶
意雨暘時若方厥壌之可游稼穡繁滋欣有秋之在望¶
　　乞於戸帖錢内支十萬貫充營田本錢奏狀¶
右臣伏䝉聖慈特降告命除臣本路營田大使臣近因¶
進對已嘗具劄子進呈營田事件已䝉朝廷降付都督¶
行府措置外臣竊惟屯田之䇿尤便於艱難用兵之際¶
其用力雖勞而見功愽故漢趙充國行於金城魏棗祇¶
行於許下晉杜預行於㐮陽皆能坐制敵人以收成功¶
<pb:KR4d0138_WYG_085-5b>¶
今日欲建恢復之䇿營田誠不可緩也臣頃者承乏荆¶
湖廣南宣撫使日於潭州管下剗刷抛荒田土得數萬¶
畝招降到步諒等人兵除放散外擇强壯者刺手為軍¶
得萬三千餘人又於羣盗軍中得牛數百頭方欲措置¶
營田為上流控扼久逺之計而臣以人言罷去其事遂¶
寢至今以為恨今者朝廷講明利害諸路並置營田使¶
推行其法誠為得計然臣竊謂良農治田必先有本乃¶
可圖利今江西一路累經兵火之後抛棄絶戸荒田頃¶
<pb:KR4d0138_WYG_085-6a>¶
畝不可勝數皆係膏腴盡為荆棘之地臣除已行下州¶
縣剗刷應于抛荒田土所有召募人戸剏生墾闢收買¶
牛具借貸糧種所費不貲自非朝廷寛給錢本何以充¶
濟伏望聖慈特降睿㫖旋賜本錢十萬貫充營田之本¶
先試行於洪州管内候稍就緒漸令他郡倣傚施行將¶
來見效紐計本息以本還朝廷以息充本路養兵之費¶
遇有羨餘亦可補助國用庶幾實利不為虚文仰副陛¶
下委任之意¶
<pb:KR4d0138_WYG_085-6b>¶
　　　小貼子¶
　臣所乞營田錢本如䝉聖慈矜允乞於𣙜貨務或本¶
　路戸帖錢内撥見錢十萬貫如官告度牒之類决難¶
　轉變無補於事其餘合條陳事件候朝廷降到錢本¶
　日許臣畫一條具申請伏乞聖察¶
　　乞於江東浙西州軍支米三萬石應付本路賑濟¶
　　　奏狀¶
右臣准尚書省劄子新江南西路安撫制置大使兼營¶
<pb:KR4d0138_WYG_085-7a>¶
田大使兼知洪州李某劄子云云勘㑹已降指揮於饒¶
州上供米内取撥一萬石及於本路上供米内更支撥¶
一萬石應副賑濟外二月二十九日三省同奉聖㫖令¶
將撫州建昌軍糴到米取撥隨宜賑濟劄送臣照㑹即¶
時行下逐處官司遵禀聖㫖指揮施行據撫州建昌軍¶
申安撫司分撥到官告度牒糴賑濟米除節次支撥外¶
見在數目不多其朝廷元降指揮於饒州上供米内取¶
撥一萬石應副賑濟據饒州公文稱本州並無見在米¶
<pb:KR4d0138_WYG_085-7b>¶
斛即不曽支撥到應副賑濟竊縁本路旱災之餘民户¶
乏食累奉詔㫖及朝廷指揮督責賑濟今來撫州建昌¶
軍見在數目不多饒州上供米又不曽撥到委是賑濟¶
急闕官吏坐視無所措手伏望聖慈特降指揮於江南¶
東路及兩浙西路州軍朝廷見有米斛樁管去處支撥¶
米三萬石令本路差官及自差人船前去搬取仍乞嚴¶
降指揮諸路官司不得占吝候本司差到官吏人船日¶
即時交量應副庶幾下戸及流移飢民有以接濟仰副¶
<pb:KR4d0138_WYG_085-8a>¶
陛下加惠元元之意¶
　　乞蠲免災傷路分人戸四年積欠劄子¶
臣已到江西本路界首交割職事延見父老詢問民間¶
疾苦皆云去嵗旱傷之後榖價翔踊民間乏食第三等¶
戸止是食粥第四第五等戸多是掘草根而食官中見¶
催紹興四年積欠無從可出臣契勘下戸積欠有一二¶
十戸合納一石者雖數目不多然民無從出復有公吏¶
須索之擾情實可憫伏望聖慈特降睿㫖將災傷路分¶
<pb:KR4d0138_WYG_085-8b>¶
第三等已下人戸紹興四年積欠特與蠲免或權行倚¶
閣候秋成日隨苗送納庶幾仰副陛下加惠元元之意¶
　　乞差兵將討捕䖍吉盗賊及存留李山彈壓奏狀¶
右臣據徽猷閣直學士左朝散大夫充江南西路安撫¶
制置使兼馬歩軍都總管胡世將申統領官丘贇人馬¶
本司已依奉聖㫖發遣權聽岳招討前去使喚去訖今¶
據吉州申據永新縣申有兇賊郭少二等嘯聚三百餘¶
人在安福縣陳㑹山及有賀小大賀小二等結聚三百¶
<pb:KR4d0138_WYG_085-9a>¶
餘人在永新縣斬山往來兩縣殺人虜劫作過并龍泉¶
縣申有賊人周花八等結集二百餘人在地名舊塘及¶
永新縣界官北等處殺人放火并永豐縣申有諶花三¶
等二百餘人在鄉放火虜刼及廬陵縣申被永新縣㑹¶
山周花八手下殘黨郭二郭四等計一百餘人入管界¶
地名梅花燒刼殺人作過乞差軍馬前來討捕防遏臣¶
契勘近因進對具劄子乞依元降安撫大使畫一指揮¶
差兵二萬人數内先差一半付本路應副使喚䝉朝廷¶
<pb:KR4d0138_WYG_085-9b>¶
闗送都督行府至今未奉指揮臣只將帶到朝廷先差¶
付本路統制官申世景一項軍馬人數不多今據前件¶
申報吉州永新縣等處盗賊作過六頭項已及一千餘¶
人委是闕兵分頭前去措置討捕旱嵗飢民易為嘯聚¶
若不乗時撲滅漸致滋蔓决須猖獗後來難以殄滅伏¶
望聖慈特降睿㫖日下於近便處先次摘那差撥兵將¶
二千人付臣相兼使喚庶幾不致誤事¶
　　　小貼子¶
<pb:KR4d0138_WYG_085-10a>¶
　如䝉聖慈矜允乞用金字牌降下聖㫖指揮庶使早¶
　得被受¶
　　　又¶
　契勘䖍州管下依舊盗賊出没作過本處只有岳飛¶
　下統制官李山軍兵一千餘人在彼討捕今准都督¶
　行府指揮許令岳飛抽回竊慮官兵起發之後兇徒¶
　愈更嘯聚與吉州群賊相應猝難勦除伏望聖慈特¶
　降睿旨且存留李山在䖍州彈壓措置候朝廷别差¶
<pb:KR4d0138_WYG_085-10b>¶
　到軍馬即令起發前去¶
　　乞將丘贇下存留洪州軍兵充親兵奏狀¶
勘㑹本司舊管親兵兩軍計八百餘人馬七十餘匹内¶
一項軍兵三百餘人馬五十餘疋權撥𨽻統領官丘贇¶
軍部轄衮同教閲并有一項統領官髙道所管五百人¶
馬二十餘疋於去年二月内係岳飛權將帶前去湖南¶
捉殺後來事畢更不曽發還本司今來丘贇一軍近奉¶
聖㫖指揮撥付岳飛使喚除見存留軍兵三百人在洪¶
<pb:KR4d0138_WYG_085-11a>¶
州外自餘人馬并老小盡數將帶前去雖䝉都督行府¶
指揮令存留五百人其二百人亦未曽差到即目帥司¶
並無親兵使喚伏望聖慈詳酌特降睿旨只乞將上項¶
丘贇下存留軍兵三百人依舊還本司作親兵使喚仍¶
乞下岳飛發還逐人老小前來洪州安泊¶
　　　小貼子¶
　契勘本路前任安撫大使除帥司自管親兵外有差¶
　被樞密院軍兵一百五十餘人今來本司並無親兵¶
<pb:KR4d0138_WYG_085-11b>¶
　伏乞聖察¶
　　乞依吕頤浩例於隣路撥米賑濟奏狀¶
右臣近為本路去嵗旱災所養飢流民至廣倉廪無儲¶
尋具奏聞乞於建康府宣池等州常平義倉米内通融¶
借撥米斛候將來秋成撥還及乞將撫州建昌軍官告¶
度牒糴到米一萬四千餘石隨宜撥充諸州賑濟續准¶
尚書省劄子勘㑹已降指揮於饒州上供米内撥取一¶
萬石及於本路上供米内更支撥一萬石應副外二月¶
<pb:KR4d0138_WYG_085-12a>¶
二十九日三省同奉聖㫖令將撫州建昌軍糴到米取¶
撥隨宜賑濟臣今取㑹到饒州狀稱本州上供米斛除¶
災傷减放及已支使外别無見在數目并撫州建昌軍¶
所糴米又已科撥付諸州雖有見在數目不多臣已再¶
具奏聞乞於江東兩浙路豐熟州軍見樁管米内支撥¶
三萬石應副未奉回降指揮伏見湖南安撫大使吕頥¶
浩近䝉朝廷於隣路廣西州軍支米三萬石應副竊縁¶
本路旱傷闕乏與湖南路事體一同今來若不申告朝¶
<pb:KR4d0138_WYG_085-12b>¶
廷支降委是無可賑給下戸不得趂時耕種將來秋成¶
更無指凖伏望聖慈詳酌特降睿旨許依吕頥浩之例¶
於隣路江東或兩浙州軍支撥米三萬石許本路差雇¶
人船前去般取付臣科撥賑給庶幾實惠可及下戸將¶
來嵗事有望不致闕誤¶
　¶
　¶
　梁谿集巻八十五¶
