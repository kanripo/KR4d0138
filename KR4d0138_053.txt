# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:01.776263
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷五十三
<pb:KR4d0138_WYG_053-1a>¶
欽定四庫全書¶
　梁谿集巻五十三　　　　　宋　李綱　撰¶
　　表劄奏議十五(河北河東路宣撫使司/劄子二御筆批答附)¶
　　　繳進劉韐申状劄子¶
　　　奏知約束解濳等㑹合劄子¶
　　　繳進通信林牙書詞劄子¶
　　　論郭仲茍劄子　　　奏知行遣親事官劄子¶
　　　乞脩復塘濼舊制劄子¶
<pb:KR4d0138_WYG_053-1b>¶
　　　乞令張慤專一應副糧草劄子¶
　　　發囘親事官劄子　　奏知賈瓊等功狀劄子¶
　　　乞在外宮觀劄子¶
　　　奏知大臣擬進文字劄子¶
　　　繳進太原&KR0008;寨圖劄子¶
　　　乞遣使劄子　　　　再請宮觀劄子¶
　　　奏知督責張灝劄子　親筆宣諭節制事¶
　　　宣諭施行節制事　　宣諭再劄下節制事¶
<pb:KR4d0138_WYG_053-2a>¶
　　　奏乞起發弓弩手劄子¶
　　　乞致仕宮觀劄子¶
　　繳進劉韐申狀劄子¶
臣得劉韐申狀録到太原府張孝純蠟書係劉韐遣人¶
於鳩尾送書入城孝純方知朝廷遣韐并解濳措置河¶
東解圍事係今月初一日臣契勘太原圍閉已踰半年¶
軍民堅守無有二心今諸將約期㑹合有可成功之理¶
此誠宗社之休而陛下聖徳所致更望少寛聖慮所有¶
<pb:KR4d0138_WYG_053-2b>¶
劉韐申狀同繳進謹具奏知¶
　御筆¶
　覽兹奏涕下沾衣卿忠義徇國奮不顧身太原解圍¶
　專在卿力不可出此月恐敵情愈生姦計朕日望捷¶
　音更與督諸將¶
　　奏知約束解潜等㑹合劄子¶
臣得劉韐咨目與解潜張灝等議定二十八日進兵㑹¶
合解圍臣元約二十五日以前以潜灝稱威勝軍汾州¶
<pb:KR4d0138_WYG_053-3a>¶
兩路軍馬器甲錢糧未備故展三日不出此月使事稍¶
辦集亦所不争臣已催趂元降付河東器甲及截撥陜¶
西器甲過懐州界度如期可以至軍前又以本司銀絹¶
見錢闗子劄次應副已再行約束解潜張灝折可求令¶
如期㑹合前去所有劉韐諮目及臣約束今同繳進謹¶
具奏知¶
　御筆¶
　卿切指揮諸將牙相照應敢有觀望不進者卿便行¶
<pb:KR4d0138_WYG_053-3b>¶
　軍法仍令諸將知如立功便除節鉞更有竒功當加¶
　開府儀同三司將士兵卒兩倍推恩若止逼逐出界¶
　亦竒功也歸師勿遏卿更詳之解潜似不用心卿更¶
　誡之(并可/求)卿所奏並依奏付三省密院訖¶
　　繳進通信林牙書詞劄子¶
臣所遣歸朝官通信林牙書詞録白繳進謹具奏知¶
　御筆¶
　通信林牙書甚善快行四人并李倫秦同老押錢銀¶
<pb:KR4d0138_WYG_053-4a>¶
　絹係三項今日已起發盡絶數日想可到更俟童貫¶
　物來當發金二萬兩付河北河東卿不須慮朕不應¶
　副朕凡事節儉收拾金銀錢絹止欲實賞戰事保守¶
　祖宗疆土¶
　　論郭仲荀劄子¶
臣伏見知雄州郭仲荀罷不知何故仲荀沈鷙有謀諳¶
練兵事武臣中所難得守雄州極為有功今旣罷任未¶
有差遣臣契勘太原府見闕總管見今王稟秪是權在¶
<pb:KR4d0138_WYG_053-4b>¶
城中將來解圍須要得力兵官幹辦軍馬伏望聖慈優¶
與仲荀遷官特除太原府路都總管令隨宣撫使司候¶
太原解圍日發赴新任取進止¶
　御筆¶
　已與仲荀轉一官差隨宣撫司聽候任使如到卿一¶
　靣作聖㫖差注¶
　　奏知行遣親事官劄子¶
臣契勘昨承御前差到察視親事官二十人分在五軍¶
<pb:KR4d0138_WYG_053-5a>¶
察視今月二十二日有中軍察視親事官閔義一名飲¶
酒至醉將把門兵士劉興趯打據監門使臣周全等呵¶
驗委實有酒具狀申舉臣尋送推司根問招伏情犯臣¶
以係御前差到之人具所犯送皇城司施行謹具奏知¶
　御筆¶
　一靣處斬軍中不可不肅郤待更差十人親事官去¶
　與卿使喚今來有過委卿一靣斷遣¶
　　乞修復塘濼舊制劄子¶
<pb:KR4d0138_WYG_053-5b>¶
臣契勘塘濼深不可舟淺不可渉限隔戎馬實為國家¶
永逺之利縁塘濼有蒲魚稻田自來係屯田司勾管以¶
修治隄防為名其實以充私用徃徃放洩塘水營利自¶
豐漸令塘濼湮廢不足限隔深失祖宗之意今來新開¶
塘濼皆係民田伏望聖慈特降睿㫖下河北路轉運司¶
相度㑹計一嵗所脩隄防之費量自轉運司及朝廷應¶
副不許種植稻田其蒲魚之利許小民採取庶幾塘濼¶
漸復舊制而沿邊貧民䝉被陛下徳澤實為大惠取進¶
<pb:KR4d0138_WYG_053-6a>¶
止¶
　御筆¶
　依奏卿一靣作奉聖㫖行下訖奏¶
　　乞令張慤專一應副糧草劄子¶
臣昨已得㫖令張慤張益謙應副本司糧草除張益謙¶
已徃劉韐軍前外張慤近准尚書省劄子令徃中山府¶
置司糴買本司闗漕臣應副竊恐誤事兼糴買自來只¶
合委官不須置司伏望聖慈特降睿㫖令張慤專一應¶
<pb:KR4d0138_WYG_053-6b>¶
副本司糧草其中山府糴買令委官前去施行取進止¶
　御筆¶
　依奏卿一靣作奉聖㫖行下¶
　　發囘親事官劄子¶
臣伏䝉聖慈再差到察視親事官十人臣契勘本司左¶
右軍已差徃河北前後軍已差徃河東見今中軍已有¶
先差到親事官使之察視今來所差到十人别無使喚¶
去處臣已令快行家依舊管押赴皇城司外謹具奏知¶
<pb:KR4d0138_WYG_053-7a>¶
　御筆¶
　甚善¶
　　奏知賈瓊等功狀劄子¶
臣據劉韐王&KR0667;狀申賈瓊楊志於夀陽縣界節次攻擊¶
戎馬及殺獲近上首領趕墮崖谷死者甚衆兼捉到活¶
人稱敵衆中說今次南朝人馬硬不似日前必是將銀¶
買來雖小捷未足道然大兵㑹合斷進亦足以為先聲¶
除賈瓊已取到立功人功狀奏聞外楊志功狀見取㑹¶
<pb:KR4d0138_WYG_053-7b>¶
保明謹具奏知¶
　御筆¶
　甚可喜皆卿措置所致賈瓊楊志疾速保明功狀當¶
　優與推恩朕削减濫賞專以官爵賞軍功戰士¶
　　乞在外宮觀劄子¶
臣輙瀝誠懇仰干天聽臣素有少腸氣疾近因冒暑發¶
作痛楚牽拽腰腹兩日來頓覺行歩艱難見力疾治事¶
深恐有妨軍政誤國大計今來諸路大兵㑹合並已進¶
<pb:KR4d0138_WYG_053-8a>¶
兵太原圍解秪在朝夕伏望聖慈察臣非避事者特降¶
睿㫖許令候太原解圍之後次第將本司職事交割與¶
劉韐除臣一在外宮觀使得就閒養疾異時驅䇿誓極¶
糜捐干冒天威無任皇懼戰越之至取進止¶
　御筆¶
　卿奮然忠義迺社稷之臣朕方頼卿如長城豈得有¶
　此請今封還來奏¶
　　奏知施行大臣擬進文字劄子¶
<pb:KR4d0138_WYG_053-8b>¶
　御筆¶
　大臣奏軍前事付去㸔詳可否施行付李綱¶
臣伏奉宸翰宣示大臣擬進文字四件臣看詳皆可施¶
行已逐一行下諸路將帥去訖契勘大兵進發㑹合今¶
已三日仰遵睿算冀克有成但臣責任之重夙夜震懼¶
不皇寧處纔候軍前有報即上聞次謹具奏知¶
　御筆¶
　卿想勞神朕自二十八日至今夜卧不安席惟俟嘉¶
<pb:KR4d0138_WYG_053-9a>¶
　音¶
　　繳進太原敵寨圖劄子¶
臣昨遣郭執中隨解潜軍至北闗令照管控扼將士具¶
到劄子并畫到太原敵圖一本同繳進謹具奏知¶
　御筆¶
　執中老成素知兵遣去甚善今日童貫金已到河北¶
　河東差内侍陳珦楊公謹管押逐路轉運司各一萬¶
　兩卿軍前三千兩竊恐轉運無心力卿可與措置庶¶
<pb:KR4d0138_WYG_053-9b>¶
　共濟國事朕應副兩路行遣寢食未嘗忘願早復祖¶
　宗疆土¶
　　乞遣使劄子¶
臣近䝉聖訓遣使金國今適其時乞降睿㫖令速發遣¶
庶幾不失機㑹取進止¶
　　再請宮觀劄子¶
臣伏䝉聖慈以臣具劄子自陳因冒暑宿疾發動乞候¶
太原解圍就緒日除一外任宮觀特降親筆不允仰戴¶
<pb:KR4d0138_WYG_053-10a>¶
天恩伏深感泣竊念臣迂邁無取誤䝉陛下特逹之知¶
付以重寄不敢辭難今者大兵進發指期破敵保全舊¶
疆臣敢不力疾自效但於仰遵睿算破敵解圍之後乞¶
賜矜憐從臣所請則終始大徳異時圖報當誓捐軀干¶
冒天威無任皇懼戰越之至取進止¶
　御筆¶
　卿副朕委寄竭身徇國破敵解圍之後當與卿共保¶
　太平之休勿復有請¶
<pb:KR4d0138_WYG_053-10b>¶
　　奏知督責張灝劄子¶
臣伏奉宸翰宣示張灝奏狀令臣措置施行臣契勘灝¶
昨縁罷節制不肯與事致汾州等處軍馬乆失整齪旣¶
䝉聖恩復還節制自合星夜詣汾州治兵上以報國下¶
以救援父兄乆在圍城之患乃以催督糧運為辭乆留¶
平陽府及稱得折可求報汾州有戎馬出没且在囘牛¶
嶺照應顯是推托逗遛不進臣已作奉聖㫖劄下折可¶
求須管收復樓煩縣及劄下李宗應副錢糧般運晉降¶
<pb:KR4d0138_WYG_053-11a>¶
斛㪷不管闕誤外一靣推督張灝趕趁大軍責以不忠¶
不孝之罪將來解圍太原如灝輩實不可驅使乞候解¶
圍後便罷灝察訪使謹具奏知¶
　御筆¶
　張灝如此顯見誤事卿自可一靣施行¶
　　親筆宣諭節制事¶
　御筆¶
　節制不一亂之道也朕已屢批付卿外今三省議定¶
<pb:KR4d0138_WYG_053-11b>¶
　再劄下可行下諸將朕行遣應副邊事雖寢食之間¶
　不敢忘卿知¶
　　宣諭施行節制事一項¶
　節制事一項付卿施行庶歸於一易於聽從已親筆¶
　批去今再劄下可遍行諸將¶
　　宣諭再劄下宣節制事¶
檢㑹元降指揮宣撫總制置制置䕶諸將仰諸路統制¶
軍兵官遵依元降指揮並聽宣撫節制如取宣撫節制¶
<pb:KR4d0138_WYG_053-12a>¶
不及者令聽制置節制其張灝种師弓王以寧旣統領¶
兵馬自合依諸路例施行(急速/行下)¶
　此係急速卿可火急遍行下諸將慮到太原平川節¶
　制不一不便切早行下此大事也行訖奏來¶
　　奏乞起發弓弩手劄子¶
臣契勘范世雄今日以統領到土兵等見依則例犒設¶
及支散器甲節次起發赴解濳軍前據折彦質劄子稱¶
解潜委是危急等候前來䇿應臣已曽奏聞乞降睿㫖¶
<pb:KR4d0138_WYG_053-12b>¶
將守禦使司勾去刀弩手及撥付种師道下湖南將兵¶
依舊起發赴本司差徃河東䇿應伏望聖慈體念解濳¶
一軍縁金人重兵前來委實頭重或有踈虞遂致猖獗¶
則威勝澤潞一帶便見搔動特賜允從差人管押令蹉¶
程前來不勝幸甚取進止¶
　御筆¶
　四日已發去朕行遣邊事不使少有遲滯不曽少放¶
　心日逐憂念¶
<pb:KR4d0138_WYG_053-13a>¶
　　乞致仕宮觀劄子¶
臣輙瀝誠懇仰干天聽載惟冒瀆良積兢惶伏念臣學¶
識迂疎才術短淺幸遭陛下龍飛之初誤䝉識擢獲參¶
大政方金人犯順危城之中特被委任晝夜罄竭不敢¶
辭難常以叨冒過當欲俟敵退事平之後乞歸田里章¶
疏屢上不䝉俞允佩戴恩徳以感以慚比者奉命宣府¶
兩路眷倚之重尤非愚臣所能克堪力辭不獲黽勉就¶
職冀圖報效以副陛下北顧焦勞之憂而臣素不諳練¶
<pb:KR4d0138_WYG_053-13b>¶
兵家之事號令不明方略無取自出師以來將士屢北¶
未能有尺寸之功仰荅殊遇夙夜憂悸不遑寧處舊有¶
心氣之疾怔忡健忘頓不能枝若不投誠控告君父誰¶
復為臣言者軍政廢弛且誤國事雖伏斧鉞之誅亦復¶
何補伏望聖慈矜憐特降睿㫖擇所以代臣者罷臣職¶
任許令迤邐前去聽候指揮如䝉天恩終始保全未加¶
竄責令臣守本官致仕或外任宮觀一次退休養疾豈¶
勝感戴激切之至取進止¶
<pb:KR4d0138_WYG_053-14a>¶
　¶
　¶
　¶
　¶
　¶
　¶
　¶
　¶
<pb:KR4d0138_WYG_053-14b>¶
　¶
　¶
　¶
　¶
　¶
　¶
　¶
　梁谿集巻五十三¶
