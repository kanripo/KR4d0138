# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:01.191565
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷二十三
<pb:KR4d0138_WYG_023-1a>¶
欽定四庫全書巻¶
　梁谿集巻二十三　　　　　宋　李綱　撰¶
　　詩十九(赴澧陽二十三首赴南海道/中及已酉嵗作五十七首)¶
　　　自蒲圻臨湘趨岳陽道中作十首¶
　　　再次韻崧老見和之作(許詩/附)¶
　　　岳陽樓三首　　　　鼠須筆二首¶
　　　渡江　　　　　　　章華臺二首¶
　　　次韻唐李華序雲母泉¶
<pb:KR4d0138_WYG_023-1b>¶
　　　至澧陽寓天寧僧舍二首¶
　　　深省軒　　　　　　謫居海南五首¶
　　　别夾山能老　　　　藥山三詠三首¶
　　　梁山觀音寺　　　　自武陵舟行至徳山¶
　　　益陽白鹿寺　　　　清修寺二絶¶
　　　自湘鄉趨邵陽以避謗不敢取道衡嶽有感五¶
　　　　絶　　　　　　　邵陽道中雲巖寺¶
　　　清湘西山寺無量壽塔¶
<pb:KR4d0138_WYG_023-2a>¶
　　　桂林道中二首　　　山月驛聞子規次韻¶
　　　道陽朔山水尤竒絶　獻花鋪次壁間韻¶
　　　象州道中二首　　　飲修仁茶¶
　　　自去冬不雨至今道傍井泉竭¶
　　　次貴州　　　　　　伏讀三月六日内禪詔¶
　　　暮春雨中有感　　　含笑花五首¶
　　　荔支五首　　　　　茉莉二首¶
　　　得梁谿書寄諸弟　　即事三首¶
<pb:KR4d0138_WYG_023-2b>¶
　　　移居南山寺寺有巖洞甚幽並葛稚川丹竈¶
　　自蒲圻臨湘趨岳陽道中作十首¶
鄂渚何嘗一日安澧陽猶喜逺江干帝妃降矣空遺珮¶
公子思兮欲採蘭水帶瀟湘疑有鴈地連嶺蜀苦無寒¶
迂疎自笑謀身拙却荷朝廷徳意寛¶
屈伸任道復何求去國翻成汗漫遊處世久師齊物論¶
攄懷聊賦畔牢愁霜清日薄寒光急雲慘天髙隂氣浮¶
嫋嫋西風洞庭濶可堪更上岳陽樓¶
<pb:KR4d0138_WYG_023-3a>¶
嵗寒又復事南征旌檝蘭舟過洞庭水入重湖千里白¶
山連平楚數峯青雲鴻杳杳飛何逺汀芷微微氣自馨¶
千古靈均英爽在固應笑我學餘醒¶
三年奔走未容歸敝盡東周季子衣斷壠連岡平野濶¶
扁舟短櫂寸心違凌晨白霧霑裳濕薄暮彤雲夾日飛¶
回首梁谿杳何處翠烟空鎻釣魚磯¶
還驅征騎向三湘行盡騷人放逐鄉緑葉素榮歌橘頌¶
采衣姣服浴蘭湯雲中帝子旍旗降物外桃源日月長¶
<pb:KR4d0138_WYG_023-3b>¶
便欲翛然與高蹈故應脫屣謝軒裳¶
不解揚波與餔醨又還來放楚江湄椒蘭氣味何其烈¶
蘅葯芬芳空爾為寧赴湘流非我事託懐鵬鳥乃吾師¶
醉醒清濁初難共漁父從來自不知¶
逺謫三湘欲卜居試從詹尹拂占書昻昻願作雲間鶴¶
泛泛寧為波底魚咿喔突梯真得計潔亷正直却成疎¶
益堅節操行吾志龜策從來自不如¶
更欲投書弔汨羅西風嫋嫋水增波江分夢澤於菟逺¶
<pb:KR4d0138_WYG_023-4a>¶
地近芳洲杜若多野鳥終年從萃止木奴千樹正婆娑¶
卜居更作終焉計華髪蕭蕭奈老何¶
爼豆其如軍旅何誰令瀚海起干戈休將直道論三黜¶
且把微辭續九歌山鬼含顰乘赤豹湘靈解珮鼔雲和¶
蠻邦雖陋吾何恨厭見旌蕤相盪摩¶
龍駕翩翩帝子遊我因謫宦亦淹留瀟湘且傍黿鼉窟¶
葭菼空懐鸚鵡洲專氣願師周柱史著書更笑陸忠州¶
變心從俗吾何敢千古騷人共此愁¶
<pb:KR4d0138_WYG_023-4b>¶
　　翰奉和大觀文相公見寄古風¶
旃裘亂衣裳風雨飄屋廬南奔萬里空脫死鋒鏑餘翠¶
華狩絶域黄塵翳修涂朝無嵇侍中濺血霑誰裾夷兒¶
金束袍漉蔌懸珊瑚驕氣吞九州投餌術已疎公捐繞¶
朝策觀化聊據梧鳯凰渺鴻乙紫氛誰與俱丘壑嵗已¶
晩鍾鼎功未書棄置委時運超揺遊物初此憂自古有¶
此樂絶世無邂逅拯横流功成吾不居¶
　　再次韻崧老見和之作時傳春秋集傳又欲借易¶
<pb:KR4d0138_WYG_023-5a>¶
　　　說故篇中及之¶
黄塵暗中原河洛皆穹廬衣冠競南渡故國靡復餘襄¶
陵大嶽裔亦爾困征涂顛沛不忘道呻吟曵長裾如公¶
巨川舟豈止清廟瑚愧我正羈束未能踵漢疎幸然聲¶
氣同鳴鳯棲必梧褰裳思琢磨道阻不得俱已從借麟¶
經更欲窺羲書庶或晩聞道洗心復其初湘沅騷人鄉¶
蘭芷今豈無回風揺蕙草歎息空幽居¶
　　岳陽樓三首¶
<pb:KR4d0138_WYG_023-5b>¶
縹緲層樓俯洞庭湖光霽色兩澄明氣蒸雲夢浮天白¶
水合瀟湘到底清去櫂來檣雲共影斷鴻孤鶩笛連聲¶
望中更覺君山小一㸃青螺鏡面平¶
翛然多難偶存身又到蒼茫楚澤濵鼔舞魚龍張樂地¶
佩紉蘭茝獨醒人涉江哀郢空回首極目傷心欲向春¶
鼔枻寅縁傍枯葦故應漁父尚垂綸¶
常誦飛龍邅洞庭登樓況復把騷經瑠璃萬頃天同碧¶
翠黛一螺山更青白鳥風髙方倦翮蒼鷹冬暖正舒翎¶
<pb:KR4d0138_WYG_023-6a>¶
客愁欲作長鯨吸却笑三閭只獨醒¶
　　鼠須筆¶
鼠能為虎亦何功用舍之間繫所逢誰謂有皮為有禮¶
翦須猶得管城封¶
中山毛頴久中書鼠輩胡為亦可俱寢廟宂居真得計¶
畏人端恐擢其須¶
　　渡江¶
桂枻蘭旌楚澤東碧空如水水如空江湖落日浮秋橘¶
<pb:KR4d0138_WYG_023-6b>¶
島嶼殘霞拂斷虹世事茫然煙靄裏客愁都在艣聲中¶
沙頭鳬鴈相儔侣笑我年年逐轉蓬¶
　　章華臺(華容縣/西三里)¶
斷壠連岡雲夢西楚王宫殿尚遺基桂花半落垂黄橘¶
想見章華九月時¶
　　華容西二十許里有墨山即離騷所謂𤣥石也山¶
　　　有大雲寺寺有雲母泉甘芳潔清大旱不竭唐¶
　　　李華有詩序之甚詳其末云華貶杭州司公恩¶
<pb:KR4d0138_WYG_023-7a>¶
　　　復左補闕次于岳陽江山延望思與髙賢共飲¶
　　　雲母之泉躬耕墨山之下敢違朝命以詢私欲¶
　　　秋風露寒洞庭微波一聞猿聲不覺涕下況支¶
　　　離多病年甫始衰願餌藥扶壽以䆒無生之學¶
　　　事乖志負火爇余心三復其言而悲之因次其¶
　　　韻¶
霜風振古林肅肅有異聲我登𤣥石山適此氛祲清散¶
策歩山巔僧廬窈而精石磴盡雲母晶熒璨瑶英㳙㳙¶
<pb:KR4d0138_WYG_023-7b>¶
幽谷泉玉色凄芳馨飲者得難老沈疴體皆平乃知泉¶
源美本自山川靈沈吟遐叔詩此其浪得名肺腑久塵¶
埃於焉吸清泠玉池豔生肥潄濯歸黄庭却思陸子泉¶
厥味可弟兄白首困飄泊丹心竟何成鼓枻渡瀟湘曵¶
裾拂荆衡回頭故山遠愴怳若為情區區金石堅正頼¶
日月明巻舒隨用舍未覺殊虧盈風髙洞庭波雲瞑蘭¶
芷城餌藥扶始衰䆒心學無生庶幾甫知命寸田不廢¶
耕¶
<pb:KR4d0138_WYG_023-8a>¶
　　至澧陽寓天寧僧舍有感¶
常誦離騷澧有蘭那知謫宦憇其間片雲隻鶴風方急¶
只恐飄零過别山¶
此身又復寓精廬丈室蕭然一物無每見招提心即喜¶
前生真是老浮屠¶
　　深省軒在丈室之西余為名之¶
軒檻虛明丈室西叢筠佳木翠隂垂遊觀物物皆深省¶
豈在聞鐘欲覺時¶
<pb:KR4d0138_WYG_023-8b>¶
　　見報以言者論六事其五皆靖康往故其一謂資¶
　　　囊士人上書以兾復用謫居海南震懼之餘斐¶
　　　然有作¶
力小安能勝萬鈞退藏深渺欲全身大恩不報有餘責¶
何必煩言浪指陳¶
非才自丏罷鈞衡百念灰寒豈復萌剛道資嚢上書者¶
不知誰繼潁川生¶
尼父乘桴居九夷管寧浮海亦多時古來聖賢猶如此¶
<pb:KR4d0138_WYG_023-9a>¶
我泛鯨波豈足悲¶
功似賛皇猶逺涉智如鶴相亦來遊世間萬事非人力¶
只有安心百不憂¶
蘇子曾為海上仙羣龍三復絶韋編我今日對羲文語¶
却恨公書取次傳¶
　　别夾山能老¶
相逢千偈口瀾翻已是親曾到夾山猿鳥可能知祖意¶
飛騰青嶂碧巖間¶
<pb:KR4d0138_WYG_023-9b>¶
　　藥山三詠¶
　　　問道室¶
骨相嶄巖心已安松林談道不勝寒習之不㑹髙人意¶
便作天雲缾水看¶
　　　伏牛菴¶
侍者何湏召二空一元調伏自知風軒然棟宇翬飛處¶
何似當年茅竹中¶
　　　雷滿地¶
<pb:KR4d0138_WYG_023-10a>¶
英雄割據老漁師習氣難忘鑿此池尚想興酣髙㑹處¶
投身下取酒杯時¶
　　梁山觀音寺(東漢梁松駐/軍之地有廟)¶
大士當年白鹿馴寳坊千古閟松筠風流帝壻膏粱客¶
也解來為䕶法神¶
　　自武陵舟行至徳山¶
捨車泛蘭舟揺蕩武陵水憇裝古叢林幽勝冠南紀當¶
時霹靂手掣電機在捶鈐鎚今得人宗㫖振頽委何須¶
<pb:KR4d0138_WYG_023-10b>¶
大雄殿突兀踞巍址龍蛇相混雜衲子聚千指齊竽一¶
一吹真贗見鑪錘青葱松竹隂積翠紛可喜春風一動¶
揺蕭瑟鳴不已却遊徳峴亭枉渚抱中沚襄陽今何如¶
風物畧如此空懷墮淚碑愧嘆羊叔子坐令鄒湛輩名¶
字隨驥尾夷人窺漢疆戰哭多新鬼王室如綴旒冦盜¶
結蜂蟻而我荷寛恩抱釁適萬里回頭望中原灑涕濕¶
巾几海山渺安在澒洞鯨波裏飛仙時往來當學長不¶
死¶
<pb:KR4d0138_WYG_023-11a>¶
　　益陽白鹿寺¶
寺枕清江䕃碧梧蕭然景物類東吳登臨忽動思歸興¶
不待秋風可鱠鱸¶
　　清修寺在益陽數十里間惠逺之弟居之世謂之¶
　　　小廬山二首¶
盤紆石磴白雲間風落巖花滿路斑峯嶺横斜自重掩¶
箇中真是小廬山¶
傍山修竹翠檀欒竦節疎枝碧玉寒安得誅茅此君側¶
<pb:KR4d0138_WYG_023-11b>¶
世間渾作夢中看¶
　　自湘鄉趨邵陽以避謗不敢取道衡嶽有感五首¶
平生性僻愛溪山偶得經行秪為閒歎息迂程避煩嘖¶
坐令南嶽阻躋攀¶
石廪巉天堆祝融遥看山色有無中寛恩異日容歸老¶
先到衡陽回鴈峯¶
恭聞南嶽魏夫人絳節霓旌擁玉輪我欲他年受真訣¶
先從碧海滌埃塵¶
<pb:KR4d0138_WYG_023-12a>¶
鄴侯竒譎世難知放浪衡湘亦避時懶瓉不知今在否¶
無心更與覔蹲䲭¶
退之昔謫惡溪濵精意能開衡嶽雲我匪天窮坐人阨¶
試從山外望氛氲¶
　　邵陽道中雲巖寺¶
山空小寺依嵌竇日暖幽禽轉好聲萬箇琅玕一茅屋¶
何當此處寄浮生¶
　　清湘西山寺無量壽塔¶
<pb:KR4d0138_WYG_023-12b>¶
黄花翠竹真如性大地山河清淨身欲識今時無量壽¶
不知瞻禮是何人¶
　　桂林道中二首¶
桂林山水久聞風身世茫然墮此中日暮碧雲濃作朶¶
春深稚筍翠成叢仙家多住朱明洞客夢來遊羣玉峯¶
鴈蕩武夷何足道千巖元是小玲瓏¶
時危逺謫墮南巒猶在乾坤覆載間瘴雨嵐煙殊氣候¶
玉簪羅帯巧溪山桄榔葉暗傷心碧躑躅花開滿目斑¶
<pb:KR4d0138_WYG_023-13a>¶
惟有月華依舊好清輝應與照雲鬟¶
　　山月驛聞子規次韻¶
春枕夢回孤館悄世故縈心愁不了山深夜閴子規啼¶
殘月滿牕天未曉¶
　　道陽朔山水尤竒絶舊傳為天下第一非虛語也¶
　　　賦二絶句¶
溪山此地藹佳名雨洗煙嵐分外青却恨征鞍太匆遽¶
無因一上萬雲亭¶
<pb:KR4d0138_WYG_023-13b>¶
賦詩曾送謫仙人垂老翻遊到海濵夢幻去來何日了¶
且將病眼看嶙峋(李泰發謫陽朔令/嘗以詩送其行)¶
　　獻花鋪唐相李徳裕謫海南道此有山女獻花因¶
　　　以名之次壁間韻¶
我亦乘桴向海涯無人復獻雨中花却愁春夢歸吳越¶
茗飲濃斟薄荷芽¶
　　象州道中二首¶
路入春山春日長穿林渡水意徜徉溪環石笋横舟小¶
<pb:KR4d0138_WYG_023-14a>¶
風落林花撲面香山鳥不知興廢恨嶺雲自覺去來忙¶
炎荒景物隨時好何必深悲瘴癘鄉¶
竹屋茅簷三四家土風漸覺異中華碧榕枝弱還生柱¶
紅荔春深已著花社鷰不巢南候别塞鴻無信北音賒¶
海山此去猶千里㑹見安期棗似𤓰¶
　　飲修仁茶¶
北苑龍團久不嘗修仁茗飲亦甘芳誇研鬭白工夫拙¶
辟瘴消煩氣味長江表露芽空絶品蜀中仙掌可同行¶
<pb:KR4d0138_WYG_023-14b>¶
從容飯罷何為者一椀還兼一炷香¶
　　自去冬不雨至今道傍井竭田多不耕有感¶
匝地風雷空震蕩終宵雲雨竟虛無媮閒農具田皆廢¶
暍死行人井半枯東海愆陽縁孝婦桑林謁禱本讒夫¶
忠魂昭雪姦邪逐坐見為霖萬物蘇¶
　　次貴州二首¶
青楓夾道鷓鴣啼古郡荒涼接島夷陸績故城依石巘¶
葛洪遺竈俯江湄光風苒苒吹香草煙雨濛濛濕荔枝¶
<pb:KR4d0138_WYG_023-15a>¶
欲作終焉卜居計自應痀僂不吾欺¶
懷澤為邦古鬱林江邉邑屋樹森森山連八桂峯巒秀¶
地近重溟霧雨淫嵗久承平消瘴癘時危爭戰覺幽深¶
試謀十畝膏腴地丹荔青蕉獲我心¶
　　伏讀三月六日内禪詔書及傳將士牓檄慨王室¶
　　　之艱危憫生靈之塗炭悼前䇿之不從恨姦回¶
　　　之誤國感憤有作聊以述懷四首¶
憶昔廷諍駐蹕時孤忠欲挽六龍飛萊公謾有親征䇿¶
<pb:KR4d0138_WYG_023-15b>¶
亞父空求骸骨歸靈武中興形勢便江都廵幸士心違¶
纍臣獨荷三朝眷瘴海徒將血涕揮¶
鐵騎長驅擾漢疆廟堂髙枕失提防關河自昔稱天府¶
淮海于今作戰塲退避固知非得計威靈何以鎮殊方¶
中原夷狄相衰盛聖哲從來只自彊¶
歎息姦臣術已疎謀身誤國竟何如馬嵬不進楊釗死¶
關陜初臨元振除王室威靈嗟索寞蒼生環堵未安居¶
荒陬不見中原事望斷東吳一紙書¶
<pb:KR4d0138_WYG_023-16a>¶
建炎虛席待經綸恩賜宸章寳墨新學際天人何敢爾¶
忠開金石庶當仁孔明得主規模壯陸贄離朝謗讟頻¶
今日追思慙至意御書重執淚盈巾(學窮天人忠貫金/石所賜御書語)¶
　　暮春雨中有感二首¶
雨細梅黄荔子丹殊方風物異江山客愁望極傷心處¶
更聴鉤輈雲木間¶
萬物焦枯誰作霖片雲成雨慰民心姦邪逐去精忠雪¶
天意方知感格深¶
<pb:KR4d0138_WYG_023-16b>¶
　　含笑花五首¶
一去閩山逺玉顔故人相遇有餘歡臨風莞爾縁何事¶
應笑先生又失官¶
玉質猶披翡翠裳温泉浴罷藹天香回眸百媚嫣然處¶
羞死三千紅粉粧¶
竄逐流離老病身天涯相見意相親粲然不用干金買¶
應記當年作賦人(予在沙陽曾/作含笑花賦)¶
素淡丰容不自持飬成妙質亦多時不知巧倩東風裏¶
<pb:KR4d0138_WYG_023-17a>¶
含蓄清香欲待誰¶
謂之曾詰笑何因只笑明時竄海濵晉以志窮萊以直¶
定兼我拙作三人¶
　　茘枝五首¶
海山僊子絳羅襦霧縠中單白玉膚知我遠來相勞苦¶
故馳先使迓中途¶
絳紗囊裏水晶丸偏得楊妃帯笑看休道馬嵬當日事¶
只今何處是長安¶
<pb:KR4d0138_WYG_023-17b>¶
玉人纎指擘輕紅猶憶恩頒自漢宫翠籠藤盤異當日¶
蠻烟瘴雨正濛濛¶
荔子蠻方也自丹不如閩嶺為㣲酸玉盤磊珂三千顆¶
猶憶甘芳繞齒寒¶
百馬崩騰耆舊悲只今戈㦸暗江湄自知疎拙䝉恩重¶
猶得南來食荔枝¶
　　茉莉花二首¶
泠豔幽芳雪不如佳名初見貝多書南人渾作尋常看¶
<pb:KR4d0138_WYG_023-18a>¶
曾侍君王白玉除¶
風露扶疎蔓翠藤玉花剪刻見層層清香夜久偏聞處¶
寂寞書生對一燈¶
　　得梁谿書寄諸弟二首¶
一紙書來抵萬金天涯慰我念家心只今王室猶如此¶
回首東吳涕作霖¶
荔子初丹色半青玉膚未滿已芳馨欲題書後三千顆¶
湏待煙林燦若星¶
<pb:KR4d0138_WYG_023-18b>¶
　　即事三首¶
賔江兩岸水綿飛負郭家家熟荔枝瘴雨蠻煙已蕭瑟¶
可堪梅子欲黄時¶
荔枝紅紫已交加龍眼新來又著花便欲謀君不須去¶
咀氷嚼雪過年華¶
森森榕木碧参天夏日初聞第一蟬美䕃羡君誠得計¶
何須悽怨嘒風前¶
　　移居南山寺寺有巖洞甚幽并葛稚川丹竈¶
<pb:KR4d0138_WYG_023-19a>¶
倚山髙閣仰觚稜洞穴嵌空屐可登丹竈舊傳留袐藥¶
仙巖今已屬閒僧數峯削玉青如髻羣木參天翠作層¶
小駐未妨幽興發野禽嘲弄醉瞢騰¶
　¶
　¶
　¶
　¶
　¶
<pb:KR4d0138_WYG_023-19b>¶
　¶
　¶
　¶
　¶
　¶
　¶
　¶
　梁谿集巻二十三¶
