# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:01.607032
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷四十五
<pb:KR4d0138_WYG_045-1a>¶
欽定四庫全書¶
　梁谿集巻四十五　　　　　　宋　李綱　撰¶
　　表劄奏議五¶
　　　附御筆批荅¶
　　　　乞罷知樞宻院事除外任宫觀劄子¶
　　　　第二劄子　　　　　　第三劄子¶
　　　　乞免赴祥曦殿從駕劄子¶
　　　　第四劄子　　　　　　第五劄子¶
<pb:KR4d0138_WYG_045-1b>¶
　　　　繳進第五次乞罷文字劄子¶
　　　　親筆宣諭赴院供職　　親筆手詔¶
　　　　謝乞出不允降　　　　親筆手詔表¶
　　　乞罷知樞宻院事除外任宫觀劄子(靖康元年/三月道君)¶
　　　　(太上皇帝將還京師上御延和殿議奉迎之/禮耿南仲出劄子乞盡屏道君左右内侍等)¶
　　　　(不許至奉迎行宫輙入者斬公謂不必如此仲/但遵常法足矣語頗侵之及再對睿思殿南)¶
　　　　(遂訐伏闕事乞付御史/臺根治公上劄乞罷)¶
臣聞見危致命臣子之常分陳力就列古人之格言方¶
<pb:KR4d0138_WYG_045-2a>¶
艱難之時固當徇國忘軀而至於揣分量才又有不能¶
則止之義輙申愚懇上凟天聽伏念臣賦性憃愚問學¶
荒淺比由庶僚荷陛下異恩擢在政府自䝉委任夙夜¶
究心外捍彊敵内安衆志上頼宗廟社稷之靈陛下仁¶
聖所格醜類退師京邑寧謐傳檄而三鎮堅守奏使而¶
兩宫協和區區之忠志願粗畢而臣自事變以來夜以¶
繼日無時蹔休智術殫於思慮意氣索於憂虞内揆凉¶
薄實難勉强况今朝登老成賢智并用正論得伸於廟¶
<pb:KR4d0138_WYG_045-2b>¶
堂徳意下洽於海㝢自此天下豪傑忠智之士當茹連¶
而進内修政事外復境土以副陛下嘗膽願治之意顧¶
如臣者材術既踈心慮憒耗深恐有誤使令以速罪戾¶
伏望聖慈許罷臣知樞宻院事特除一在外宫觀任便¶
居住則仰荷陛下始終保全之恩捐軀報國期於異日¶
干冒天威無任戰汗之至取進止¶
　御筆¶
　　今封還卿奏豈可如此朕委付之意至矣更勿少¶
<pb:KR4d0138_WYG_045-3a>¶
　　疑不得再請雖累百章亦當封還付李綱¶
　　　第二劄子¶
臣適具奏以備經憂虞心慮憒耗乞罷知樞宻院事除¶
一在外宫觀差遣伏蒙聖慈特降中使封囘所奏章御¶
批訓諭令不得再請聖意隆厚感戴天恩非臣糜捐所¶
能上報竊念臣奮自寒苦初無所長遭遇陛下龍飛之¶
初適丁艱難國家多事䝉被奬擢得以見危致命少效¶
臣節都邑底寧昆夷息喙斯皆陛下盛徳所致如臣何¶
<pb:KR4d0138_WYG_045-3b>¶
力之有然而孤危之跡踈拙寡助力小任大夙夜憂恐¶
自非陛下深察而保全之寧有今日常願戎馬既退三¶
鎮保全上皇鑾輿還闕二聖重歡目覩盛事乞身歸休¶
安於田畆乃其素志適今早進對與大臣議論不合遂¶
詆臣以士庶伏闕之事是臣結構至欲送御史臺根治¶
伏念臣備位樞筦横遭誣衊有玷國體寧不痛心所以¶
遽上封章實非獲已雖䝉聖恩委曲宣諭終不自安伏¶
冀哀憐使遂所請未填溝壑誓當捐軀以圖仰報臣更¶
<pb:KR4d0138_WYG_045-4a>¶
不敢供職見般出啟聖院安泊聽候指揮取進止¶
　御筆¶
　　依已降㫖不許般出啟聖院依舊赴院供職¶
　　　第三劄子¶
臣伏䝉陛下以臣上第二劄子乞在外宫祠特降御批¶
令臣依已降㫖赴院供職仰荷聖恩彌深感戴臣聞難¶
進易退者君子之風貪位慕祿者人臣之戒臣自庶僚¶
荷陛下特達之知擢參大政遂長樞庭所以輙受而不¶
<pb:KR4d0138_WYG_045-4b>¶
敢固辭者葢以方時艱難義當自竭雖叨冒非據不自¶
知其不可然於君子難進之義已不能無愧今日戎馬¶
既還國勢粗定庶幾易退以補前愆至於貪位慕祿則¶
非臣之素志也况因廷對同列議論偶有不合遂遭詆¶
誣包羞忍耻强顔取容不惟有玷國體亦將取輕於陛¶
下其何以恊賛帷幄之謀折衝萬里故敢仰恃天恩乞¶
身而退庶幾去就之節尚無愧於古人伏望聖慈憐臣¶
區區非敢沽激特從所請勿使顛隮荷恩無窮没齒難¶
<pb:KR4d0138_WYG_045-5a>¶
報見今已在啟聖院聽候指揮取進止¶
　御筆¶
　　可赴院供職不得再有陳請今封還卿奏¶
　　　乞免赴祥曦殿從駕劄子¶
臣伏䝉陛下特遣中使宣押赴祥曦殿起居從駕臣已¶
具劄子乞在外宫祠及夜来傷風頭目昬眩今來駕詣¶
寧德宫所有隨班起居從駕難以趂赴伏望聖慈特賜¶
蠲免謹具奏知¶
<pb:KR4d0138_WYG_045-5b>¶
　御筆¶
　　體前後累降㫖揮速出供職雖上百章亦當封還¶
　　　第四劄子¶
臣累具劄子乞一外任宫祠未䝉俞允今早御藥梁方¶
平等宣押赴祥曦殿起居從駕至寧德宫臣不敢不遵¶
禀聖訓然而臣於進退之義有不得已者方欲再具劄¶
子上冒天聽伏䝉聖慈特降御批促令供職仰荷厚恩¶
非臣殞首所能報稱臣聞匹夫不可奪志也臣區區之¶
<pb:KR4d0138_WYG_045-6a>¶
志本欲只俟邊境稍寧國勢安定上皇還宫即丐補外¶
已嘗具奏知非縁昨日與大臣議論不恊之故因事輙¶
發伏望睿慈察臣忱誠特從所乞雖在田里敢忘大恩臣¶
不勝祈懇之至謹四具劄子奏知取進止¶
　御筆¶
　　不允仍依累降㫖揮勿更有請¶
　　　第五劄子¶
臣已四具劄子乞在外宫祠伏䝉聖慈批答不允仍降¶
<pb:KR4d0138_WYG_045-6b>¶
㫖揮諸處不得收接文字仰䝉知遇之意所當上禀聖¶
訓不復有所陳然事有不得不自明者敢冒斧鉞之威¶
仰祈天鑒臣前日延和殿奏對因與耿南仲辨論臣以¶
謂天下之理明則誠誠則明自明與誠推之可以至堯¶
舜闇則疑疑則闇自闇與疑推之其禍有不可勝言者¶
南仲當以堯舜之道輔陛下而其人闇而多疑其言有¶
不足深採臣當時止縁國事出語激切實無他腸不謂¶
南仲銜臣當語及再對睿思殿忽言臣與姚平仲結連¶
<pb:KR4d0138_WYG_045-7a>¶
二月一日刼塞并言初五日士庶伏闕係陳公輔首先¶
率衆并有使臣數人在其中鼓唱作亂今公輔不可為¶
司諫乞付御史臺根治其意專以詆臣䝉陛下委曲宣¶
諭南仲奏陳不已稱若不付御史臺則罷陳公輔不然¶
則臣當乞去無可留之理臣契勘昨來西師既到臣與¶
將帥實謀用兵嘗於榻前議論八事謂如扼河津禁抄¶
掠以困金人以將帥之意移檄軍前復歸三鎮當時吳¶
敏种師道等同對實聞其事至初一日姚平仲妄舉臣¶
<pb:KR4d0138_WYG_045-7b>¶
未嘗與知是夕止縁三奉御劄力疾出封丘門前去策¶
應而外庭至今猶以為平仲之舉臣實使之且平仲係¶
受宣撫司節制雖种師道猶不與聞在臣行營司初無¶
統攝安得而與縱使與聞止縁國事豈有它故而南仲¶
舉以為罪何也臣既罷之後般出浴室院謝絶賓客皇¶
懼待罪間忽䝉陛下遣中使宣召始知有士庶伏闕之¶
事方擾攘中䝉陛下委任撫諭彈壓辭不獲命至斬决¶
數十人數日而後定臣之區區諒䝉聖察而南仲指陳¶
<pb:KR4d0138_WYG_045-8a>¶
公輔專以詆臣何也且陳公輔與臣初昧平生當日在¶
與不在伏闕之中臣不得而知也若南仲果識公輔知¶
其首謀當時誠以為非自合即時奏劾豈容今日乃始¶
因事上陳兼公輔之為諌臣非臣薦引亦初不與南仲¶
而南仲欲以為去就何也臣以謂今日朝廷方禍亂敉¶
寧之初正當以别白是非為先廟堂之上是非不明何¶
况天下若以南仲之言為是朝廷自當付之有司根治¶
黨與誠果有之臣首當在誅夷之列若以南仲之言為¶
<pb:KR4d0138_WYG_045-8b>¶
非則當明告中外洞然曉知使臣不受黯闇之謗臣之¶
於此豈得不辨必若朝廷重惜大體欲兩全之莫如與¶
臣一宫祠使歸田里則仰荷陛下生成覆載之恩終始¶
待遇之賜異時圗報捐軀有日伏望聖慈特允所請取¶
進止¶
　御筆¶
　　不允所乞今封還卿奏勿復有請¶
　　　繳進第五次乞罷文字劄子¶
<pb:KR4d0138_WYG_045-9a>¶
臣前者累具劄子乞在外宫祠初二日䝉遣中使宣押¶
赴福寧殿賜對臣嘗面奏第五劄子伏䝉陛下再三宣¶
諭還所上章仍命中使押赴樞宻院供職臣不敢不遵¶
禀聖訓即曽具奏俟奉迎畢日當伸前請今上皇還宫¶
既已累日聖孝所格中外鼓舞今早又獲扈從問安龍¶
德宫目覩盛事可謂幸㑹而臣以憂虞憒耗之餘被巧¶
詆難明之謗尚冀聖度保全得請骸骨伏望天慈許臣¶
所乞所有前日進呈劄子謹再具繳進冒凟天威無任¶
<pb:KR4d0138_WYG_045-9b>¶
惶懼待罪之至¶
　御筆¶
　　依累降㫖不允所乞¶
　親筆宣諭赴院供職¶
　　卿忠義之志朕所素知方國家多艱實頼共濟更¶
　　不得有請便赴院供職付李綱¶
　親筆手詔¶
　　卿累貢封章懇求去位自陳危懇甚駭予聞廼者¶
<pb:KR4d0138_WYG_045-10a>¶
　　㓂在近郊士庶伏闕一朝倉猝衆數十萬忠憤所¶
　　激不謀同辭此豈人力也哉不恱者造言何所不¶
　　可故卿不自安殊不知朕深諒卿之不預知也前¶
　　日宰執臺諌沮師敗謀格塞公議已悉罷逐方今¶
　　四海所願以為輔佐多聚廟堂朕於任賢勿貮去¶
　　邪勿疑自以為庶幾焉卿其深體朕心亟安厥位¶
　　以濟國事付李綱¶
　　謝乞出不允降親筆手詔表¶
<pb:KR4d0138_WYG_045-10b>¶
臣綱知伏蒙聖慈以臣累具劄子乞外任宫祠特降親¶
筆手詔曲加撫諭令安厥位以濟國事者冒貢忱辭方¶
懼雷霆之震特頒温詔遽窺雲漢之章既辨明其謗言¶
又勉勵以國事恩隆命薄感極涕零(中謝/)伏念臣結約¶
亡竒迂愚有素幸遘雲龍之㑹獲施犬馬之勞受知既¶
越於常倫得謗遂生於意外儻非上智曷諒微忠伏䝉¶
皇帝陛下燭以天光形於奎畫安危疑之孤踪洗黯闇¶
之厚誣遂中山之功豈曰樂羊之力辨博陸之譖實由¶
<pb:KR4d0138_WYG_045-11a>¶
漢帝之明臣敢不仰體眷懷勉安職守修政事而恢境¶
土方祇奉於睿謨捐軀命以徇國家誓力酬於大造¶
　¶
　¶
　¶
　¶
　¶
　¶
<pb:KR4d0138_WYG_045-11b>¶
　¶
　¶
　¶
　¶
　¶
　¶
　¶
　梁谿集巻四十五¶
