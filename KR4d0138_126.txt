# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:03.219903
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷一百二十六
<pb:KR4d0138_WYG_126-1a>¶
欽定四庫全書¶
　梁谿集巻一百二十六　　　宋　李綱　撰¶
　　書十九¶
　　　與張相公第二十一書¶
　　　與張相公第二十二書¶
　　　與張相公第二十三書¶
　　　與張相公第二十四書¶
　　　與張相公第二十五書¶
<pb:KR4d0138_WYG_126-1b>¶
　　　與張相公第二十六書¶
　　　與張相公第二十七書¶
　　與張相公第二十一書(三月十五日/)¶
伏審車駕㳙辰進發臨幸建康竊計今已駐蹕累年士¶
大夫之有識者願望在此今乃如志自非相公精誠足¶
以感動上心力囬天歩何以及此威聲既振國勢益隆¶
中興之期指日可俟更望益懋壯猷早建恢復之功以¶
慰四海士民之望天下幸甚不勝蘄嚮之至¶
<pb:KR4d0138_WYG_126-2a>¶
某輒以已見具劄子奏御顧惟狂瞽之言干冒天聰屢¶
矣何補涓埃第拳拳之誠有不能自已者謹已副本録¶
呈敢望機政之暇一賜采覽或有可取進對之際願與¶
敷陳庶幾螢爝之微有助照燭莫大之幸仰恃眷予之¶
厚僣易及此惶恐無地¶
某待罪豫章實及一年雖仰託鈞芘夙夜黽勉幸免曠¶
敗然日負素餐之譏深愧無補今者車駕進臨建康江¶
右為上流重地豈衰病迂踈者所宜冒居秪俟移蹕粗¶
<pb:KR4d0138_WYG_126-2b>¶
定再申投閑之請終冀矜從仰煩陶鑄也¶
䖍冦猖獗雖官軍屢勝餘黨嘯聚紛紛未已出入合火¶
人數頗衆官軍雖所向克㨗但無如其黨衆急則走險¶
緩則侵掠四出難捉最可深慮滋蔓駸駸兵将疲乏無¶
以䇿應或落姦便則為患不細已委提刑司就便節制¶
諸項軍馬臨賊巢穴先遣人說諭願就招撫則放罪公¶
參不然即合力討捕頗聞有就招之意但屢服屢叛未¶
可憑信耳輒具利害奏聞并遣屬官韓岊詣朝廷禀議¶
<pb:KR4d0138_WYG_126-3a>¶
敢望鈞慈詳酌施行不勝幸甚一路休戚所係伏乞留¶
念¶
䖍冦紛紛正坐孫守欲討捕太急之故平時以群偷姓¶
名置于坐隅幾事不宻致令反側遂蜂起而為盗賊殘¶
破雩都䖍化瑞金興國及吉州永豐吉水等縣酷毒甚¶
矣而佑方自以討捕為功移文謂諸縣人民例皆安業¶
惟有兇賊周十隆恃嶮聚徒侵擾鄉村又所保奏功状¶
殺獲賊首如謝小鬼之徒至今見在作過者甚衆敢肆¶
<pb:KR4d0138_WYG_126-3b>¶
誕謾多此類也為今之計惟得足當太守有智略而寛¶
猛得中者假以嵗月借以事權則群盗不難銷弭再三¶
思之如張觷者正可任此朝廷别與佑一郡而以觷守¶
䖍必有顯效一方休戚所係不細輒敢凂聞惶恐之至¶
某所論孫佑非以去嵗不起將兵違節制之故實以措¶
置乖謬貽害一方所薦張觷非以嘗識其人之故實以¶
智略材術正可治䖍相公方以平治天下使士大夫各¶
任其職為事而某待罪方面亦欲列郡得人盗賊寧息¶
<pb:KR4d0138_WYG_126-4a>¶
故敢僣易以凂鈞聽亦恃照知之有素也惶恐惶恐伏¶
幸恕察¶
所遣屬官韓岊詣行在奉起居表并乞赴都堂禀議以¶
昨遣羅薦可䝉恩賜對進秩不敢陳乞上殿恐有僥冒¶
之嫌然岊實佳士操履人多推稱敢望鈞慈與進詢以¶
本路利害使得自竭以備採擇幸甚幸甚¶
　　與張相公第二十二書(三月二十八日/)¶
本路自今春以來雨晹以時農事方興布種甚廣又有¶
<pb:KR4d0138_WYG_126-4b>¶
豐年之象此誠燮理之功導迎和氣所致天道助順正¶
宜益修人事以應之願言蚤建中興恢復之勳以副四¶
海生靈之望天下幸甚幸甚¶
䖍冦周十隆等雖已受招安不肯赴官司公參亦未放¶
散徒黨本司已專遣使臣齎牓前去曉諭示以朝廷恩¶
信使隨李統制徑赴本司當與保奏以其狀詞有䖍守¶
無故討殺及前後招安官多失信之語不免如此萬一¶
更不聽從即須遵依近降指揮㑹合討捕但賊徒衆多¶
<pb:KR4d0138_WYG_126-5a>¶
官軍尠少難以分布斷其走路所以未易擒討近具申¶
陳乞摘那岳飛下兵将前來就糧討賊實為利便更望¶
鈞慈早賜詳酌行下不勝幸甚幸甚¶
䖍守孫佑執固不通既無龔遂安之之術又無虞詡討¶
殺之功聽信一二僚屬之說掩捕周十隆等致令聚集¶
猖獗殘破數縣所傷多矣今䖍州租賦益難催科倉庫¶
匱乏朝廷&KR0008;降盡為虚文若更年嵗間如此羣盗無所¶
忌憚為患益多某前書僣易凂聞乞别與佑一郡而擇¶
<pb:KR4d0138_WYG_126-5b>¶
有智略寛猛得中如張觷者付以郡事必有可觀更望¶
相公博加詢訪為千里生靈之計莫大之幸仰恃知炤¶
之厚敢私布之伏幸鈞察¶
　　與張相公第二十三書(四月二十日/)¶
比人還拜教之辱慰誨勤懇仰佩眷與之隆無以自喻¶
竊審車駕自抵建康物情悅豫中外寧謐區處将帥葺¶
理藩垣悉已就緒相公以不世出之材遭時得君翊賛¶
中興綽有餘裕更冀益勤逺略早成恢復之功大慰天¶
<pb:KR4d0138_WYG_126-6a>¶
下之望區區此心無日不在門下也¶
某承乏南昌實踰一年左支右梧僅免曠失仰荷輝芘¶
之厚銘佩何言日來衰病尤甚兼苦瘡痬久在假故深¶
慮廢弛職事旦夕欲復申前請上千陶鑄置之閑散使¶
倦飛之翼復返故棲實始終保全之賜也敢布腹心先¶
以冒聞惶恐無地¶
本路自春夏以來雨晹以時布種甚廣又成豐嵗目今¶
蠶麥皆登人情安妥但䖍冦弗靖為可恨耳他路嵗豐¶
<pb:KR4d0138_WYG_126-6b>¶
則羣盗利於蓄積反肆猖獗習以成風良可怪也近見¶
報朝廷已除張觷守䖍千里得人盗不難弭然亦須少¶
有更張以感其心意新其耳目舊染汙俗庶可變革觷¶
到任必能條陳也馬擴近已過此更望劄下張觷令¶
速赴新任幸甚伏冀鈞察¶
李貴招安周十隆等初甚草草猶欲循習舊例以事虚¶
文本司累備坐朝廷指揮督責適方得報云正首領錢¶
嚮者已出軍前公參見催促周十隆等出參若不如約¶
<pb:KR4d0138_WYG_126-7a>¶
即進兵討捕謹具劄子拜呈伏幸鈞察周十隆者為䖍¶
冦之領袖不得此人為患未艾近已有倣傚作過者如¶
瑞金之蔡居道執權縣裴汝能以歸䖍化之頼漏八嘯¶
聚千餘衆侵犯撫之崇仁宜黄本司雖已遣兵討殺人¶
數不多實難分布深慮連結者衆别致䟱虞累具申禀¶
乞輟那軍馬應副更望鈞念¶
伏䝉誨諭囬易酒庫許令存留仰荷垂念不然則此一¶
司難復立矣然至今猶未被受指揮敢望鈞慈促令行¶
<pb:KR4d0138_WYG_126-7b>¶
下不勝幸甚贍軍酒庫措置漸已就緒所補不細深服¶
朝廷處畫之當也¶
任仕安老練兵事麄細皆可使但性頗褊急故為其伍¶
所不喜昨在福建湖湘屢立竒功中間廢罷實為無辜¶
某去冬警急之際辟充本司都統制委之訓練備見宣¶
力方朝廷多事之際武夫中如仕安未易多得置之無¶
軍馬可統之地實為可惜望相公特與收拾湔洗用之¶
必有可觀不然則告陶鑄一住程合入差遣令依舊在¶
<pb:KR4d0138_WYG_126-8a>¶
本司以備緩急亦大幸也仰恃眷照輒敢及此惶恐之¶
至¶
　　與張相公第二十四書(六月二十匹日/)¶
某自春夏久苦瘡痬近復中濕得筋攣之疾行走蹇緩¶
拜跪艱難加以痰昡復多遺㤀憂患之餘血氣凋耗自¶
應如此惟濫當一路帥守之寄深慮别致踈虞有誤國¶
事夙夜震懼不遑寧處已累具奏願置閑散以養衰疾¶
未䝉矜從輒以劄子仰千鈞聽敢望曲賜敷陳特從所¶
<pb:KR4d0138_WYG_126-8b>¶
乞使得早就休息不致顛隮終始保全之賜盡出鴻造¶
不勝懇禱之至¶
某惶恐再啓本路盗賊除䖍州南安軍數頭項已委張¶
龍圗提刑司就近措置外吉撫筠袁臨江軍十餘頭項¶
本司遣發兵将漸次招捕皆已獲其首領筠賊熊清害¶
捕盗官尤為兇暴幸已就戮見督廵尉搜捕殘黨惟吉¶
冦李安净者最號狡獪難於擒討近增兵前去措置勢¶
已迫蹙願就招安旬日間必見次第區區指蹤捕盗素¶
<pb:KR4d0138_WYG_126-9a>¶
非所長幸免曠敗實頼朝廷威徳所及輒具劄目申禀¶
幸望鈞察¶
議者多謂䖍冦十數頭項隂相結連今冬必須猖獗近¶
䝉朝廷差到李貴歩諒兩項軍馬存留本路自可制之¶
但歩諒一軍已䝉指揮許用月樁應副却令湖南撥還¶
鄂渚於事為便李貴一軍所費三倍於歩諒轉運司無¶
餘剩可以䟎那秪是督迫州縣深慮别致生事累具申¶
禀更望鈞慈曲賜垂念李貴被傷之後在假已乞尋醫¶
<pb:KR4d0138_WYG_126-9b>¶
軍中無可倚仗能統帥者亦望早擇其人付之庶幾緩¶
急可以使喚併乞鈞察¶
車駕駐蹕建康勢須分屯重兵於九江以為控扼竊計¶
朝廷已有措置本司未曽被受指揮敢望頥㫖行下不¶
勝幸甚秋色漸深更望為宗社大計深留鈞念僣易惶¶
恐¶
本路春夏間雨晹以時早田既登入秋頓缺雨澤已覺¶
亢旱祈禱雖應殊未霑足深慮晩田不免旱傷近降指¶
<pb:KR4d0138_WYG_126-10a>¶
揮納苗及和糴並不用早米恐誤大計已具申禀更望¶
詳酌早賜施行糴本專用關子無見錢相兼難以行使¶
亦具利害申陳併乞鈞照¶
　　與張相公第二十五書(七月十一日/)¶
袁州萍鄉賊石鐡牌鍾牛皮等六人並已招降揀放外¶
得頭首十人徒黨堪披帶四十餘人今遣元殺敗及招¶
降将官馬仙管押赴都督府伏幸鈞察此十數頭首皆¶
係桀黠久在江西湖南兩界首作過殺傷官兵甚衆累¶
<pb:KR4d0138_WYG_126-10b>¶
受招安輒復嘯聚今次多方措置始能得之敢望鈞㫖¶
令所𨽻軍中嚴加覺察稍有違犯即隨宜處置庶幾不¶
至逃還復為良民州縣之害一路幸甚幸甚切乞垂念¶
吉州永豐賊李安净者去秋招安至本司一夕遁去嘯¶
聚作過出没於崇仁新淦豐城數縣界首廵尉不能制¶
中間本司遣兵殺敗不曽獲其魁首又復結集猖獗近¶
遣屬官程圭率諸頭項兵将四面遮羅深入討捕期於¶
必取凡兩月餘日生擒安净及斬獲以次徒黨去此大¶
<pb:KR4d0138_WYG_126-11a>¶
害撫吉筠袁羣盗有名字者並已招捕了當實頼朝廷¶
威徳所及獲免曠弛豈勝感懼更望鈞慈有以誨督之¶
幸甚幸甚¶
昨䝉朝廷差到申世景一軍自至本司訓練彈壓備見¶
䆒心内外無事頗頼其力每遣兵捕賊能以方略授所¶
遣将士出必有功将官馬仙者累次差出討捕羣盗今¶
春追襲謝小鬼尹寳等斬五百餘級近又破袁賊六頭¶
項悉招降其首領實為雋功敢望鈞慈将上本司奏狀¶
<pb:KR4d0138_WYG_126-11b>¶
優與旌賞先次推恩以為將士之勸不勝幸甚馬仙令¶
部押賊首赴都督府如䝉召問曲折尤幸僣易惶恐¶
秋氣已深本路防冬之計全無凖擬如聞朝廷委岳侯¶
以九江控扼岳之意謂兵不可分未肯差撥欲合不欲¶
分此固兵家常理至於控扼要害之地使不為敵人窺¶
伺此又使可後哉九江為江南上流去偽境不遠蘄黃¶
光州並無蔽障使敵潛師以來而旋求援於七百里之¶
武昌其何能及頃年馬進據九江朝廷出大兵半年乃¶
<pb:KR4d0138_WYG_126-12a>¶
始尅㨗豈可不慮使九江或有踈虞即江東西震動其¶
患有不可勝言者願相公留念某多病久不以狂瞽之¶
言上凟鈞聽第切惶恐¶
　　與張相公第二十六書(九月二日/)¶
九月初二日具位某再拜致書平章都督特進僕射相¶
公閤下某建炎初䝉上擢任宰司自以材力淺短論議¶
迂踈不足以任天下之責丐罷機政得請祠宫旣而言¶
者交攻以罪去國是時聞閤下為言事官附㑹時宰以¶
<pb:KR4d0138_WYG_126-12b>¶
取世資但以為趣時巧宦喜富貴人耳及明受之變某¶
逺在嶺海乃聞閤下奮發忠義糾合師旅取日虞淵洗¶
光咸池囬六龍以中天然後知閤下真一世之竒才因¶
是乃見而獨恨未之識也數年前某寓居閩中杜門不¶
出以養衰疾適閤下自樞廷均逸弭節海邦謙光過人¶
惠臨衡宇因得從容樽俎間奉談笑而欵襟抱側聞緒¶
餘追悔昔日之非深明當世之務每言帝徳王功霸略¶
皆在人主心術中顧所以致之者何如耳竊自慶忭以¶
<pb:KR4d0138_WYG_126-13a>¶
謂炎運中微天心悔禍光輔聖主恢復祖宗之大業非¶
閤下而誰未幾閤下被召還巖廊某亦䝉恩起廢承乏¶
帥守踰年於此獲窺廟謨之一二以成去冬却敵之功¶
尤切歎仰然自今春閤下專任大政以來薦進人材調¶
䕶將帥措置邊防均理財用皆未聞卓然有以慰天下¶
之心者聲譽損於前時規模爽於舊說中興氣象邈未¶
有期不知何為而然耶且以近日淮西叛将之事觀之¶
官吏軍民二十餘萬一朝相率而北去将佐遇害者甚¶
<pb:KR4d0138_WYG_126-13b>¶
衆閤下平日信任以為可屬大事如呂祉者被執以往¶
挫威辱國中外震驚於誰責而可乎某輙不自揆激於¶
憂憤上䟽指陳朝廷措置失當深可痛惜及鍳前失以¶
圗將來者十有五事逹於冕旒之前情迫言切抵忤必¶
多其知我者以為見危納忠嫠不恤緯而憂宗周之隕¶
其不知我者以為出位侵官汲黯之戇又復妄發知與¶
不知且置是事今日國家危急存亾之秋嘗為大臣歴¶
事三朝懐孤忠而同休戚者茍有所見其可緘黙而不¶
<pb:KR4d0138_WYG_126-14a>¶
言乎恭惟聖上登用閤下委任之專聽信之篤古所未¶
有往年富平之役三十萬衆一戰而潰恕而不問去春¶
某入覲軒墀親聆玉音張某自富平之敗始練軍事嗚¶
呼雖秦穆之於孟明光武之於鄧禹馮異何以加此閤¶
下所宜益務慎重諮諏良䇿圗不世之功以蓋前愆¶
以報知遇使後世稱之視古無愧今乃以措置之失亡¶
二十萬人冦偽得之增其氣㷔此豈小變雖聖度兼容¶
未以此罪閤下天下謂何閤下材識髙逺自任以天下¶
<pb:KR4d0138_WYG_126-14b>¶
之重前無古人而事有出於意外者愚謂所以致此知¶
任而不知所以為任之道故也今有人於此力足以舉¶
百鈞而益之以萬鈞則力必不勝矣然有可勝之理者¶
與人分之也今閤下以一人兼将相之權揔中外之任¶
而無與人共功名之心軟美者進骾諒者䟱逆耳苦口¶
之言不聞曲突徙薪之謀不至變生所忽不足怪也栁¶
子厚作梓人傳謂斵削在於衆工而成功收於梓匠此¶
最知宰相職業者平時猶當如此而况於艱難之際乎¶
<pb:KR4d0138_WYG_126-15a>¶
蕭何相髙祖而腹心謀畫則有良平𤓰牙攻戰則有信¶
布房杜相太宗而善諫則與王魏善戰則與英衛持衆¶
美而效之君此所以成創業開基之功也李林甫盧杞挻¶
亂危國其咎安在忌嫉而已某願閤下為房杜之亞以¶
穆天縡不願閤下為杞林甫之流以私寵利天下之事¶
庶幾可為也老子曰非以其無私耶故能成其私以公¶
滅私者㤀身與家而其䆒則國與家俱安背公營私者¶
不過為身為子孫計而其䆒則家與國俱危不復引古¶
<pb:KR4d0138_WYG_126-15b>¶
為喻請以近事明之當宣和末如王蔡之徒其所以謀¶
為自安之計者深根固蒂可謂至矣一旦事變往往不¶
能保首領然當承平無事禍故未作之時謂富貴可以¶
長保而為此猶可恕也至靖康間禍故作矣如唐恪聶¶
山之徒其所為有甚於宣和之末然尚亦可恕者禍故¶
作而未大也建炎之初經靖康之變禍故大矣然黄潛¶
善蠹國欺君又甚於恪山輩今皆安在天理昭然所以¶
未之思者寵利誘於前而禍患藏於隐也方今國勢日¶
<pb:KR4d0138_WYG_126-16a>¶
蹙人心弗寧強敵憑陵僣竊窺伺加以旱暵為灾財用¶
殫竭而閤下獨斡化鈞佩天下之安危豈可使措置多¶
失以蹈覆車之轍哉因淮西之變痛息懲創輯睦将帥¶
慱詢衆謀惟其是之為從幡然改圗則未必不轉禍而¶
為福也語曰過而不改是謂過矣雖古聖人不稱其無¶
過而稱其改過閤下誠能知措置之失當而圗所以改¶
之者豈惟宗社安而生靈䝉休閤下永膺多福而某将¶
歸老於山林亦有奠枕之安閤下不自知其為非而無¶
<pb:KR4d0138_WYG_126-16b>¶
改之之意豈惟宗社危而生靈告病閤下之禍可立以¶
待而某雖欲退休亦未知稅駕之所矣安危休戚某與¶
國家及閤下同之荷照之深敢㤀忠告以致朋友責善¶
之義乎某素愚直私憂過計其言激切閤下亮而恕之¶
非獨某之幸也天下之幸也不然無所逃罪所有奏䟽¶
副本敢塵鈞覽惶恐無地不宣¶
某悚息區區書中猶有未盡之意敢悉布之昔人有言¶
長江數千里如人七尺之身當備者不過數處虚而當¶
<pb:KR4d0138_WYG_126-17a>¶
備無如腠理今淮西者東南之腠理也酈瓊之叛腠理¶
虚矣今自舒蘄光黄一帶並無軍馬以為捍蔽九江要¶
害之地又無控扼儻使偽境因用酈瓊以擾上流則㳂¶
江震驚駐蹕之所不得安矣伏望相公深思所以備腠¶
理之術勿謂敵人不出此䇿幸甚某已束装待罪聞報¶
即行然不敢以将去之故而廢國事併乞鈞察¶
　　與張相公第二十七書(十月二十一日/)¶
某頓首再拜近專人上状伏承鈞斾去國不獲塵達第¶
<pb:KR4d0138_WYG_126-17b>¶
深瞻嚮進退去就大臣之常想惟以道為懐洞照此理¶
無復芥蔕更望上體眷注加衛寢饔為天下自重區區¶
傾禱¶
某昨聞淮西之變嘗上䟽論列但以區區所見欲恊濟¶
國事圗善後之計非有他也致書相公願有苦口逆耳¶
之言亦欲盡言忠告致往者不可諫來者猶可追之義¶
不謂相公去國之遽書到後時然業已為此不敢自隠¶
輒復塵凂鈞聽惟相公以道相照必有以察其心而恕¶
<pb:KR4d0138_WYG_126-18a>¶
其僣易者幸賜采覽惶恐無地¶
某近連上兩䟽一論言者援漢武誅王恢事非是一論¶
車駕不可輕動淮南軍馬不可抽囬皆未得報夙夜震¶
懼以俟譴訶相公雖去廟堂愛君憂國之誠乃心無不¶
在王室輒録副本拜呈㳙埃何補姑盡其區區之忠而¶
已幸賜觀鍳惶恐惶恐¶
昨日見報有零陵之行相公平日學佛欲敵死生於遷¶
謫何有然逆順之境須以道眼照之想不待區區之言¶
<pb:KR4d0138_WYG_126-18b>¶
也不審大斾取涂何地自洪趨筠袁以達湖南最為安¶
便若自撫吉趨衡則永新茶陵間見有盗賊恐不可行¶
更在裁處儻有承教之便以慰累年瞻渇之情何幸如¶
之所懐非筆舌能既¶
　¶
　¶
　¶
　梁谿集巻一百二十六¶
