# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:01.085486
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷十七
<pb:KR4d0138_WYG_017-1a>¶
欽定四庫全書¶
　梁谿集巻十七　　　　　　宋　李綱　撰¶
　　詩十三(自丁未秋罷相後作/及戊申嵗四十六首)¶
　　　序　　　　　　　　寳劒聨句¶
　　　山藥　　　　　　　煨芋¶
　　　食蟹　　　　　　　對菊小飲簡申伯叔易¶
　　　小飲即事呈申伯　　玉華宫用杜子美韻¶
　　　九月八日渡淮　　　九日與申伯叔易小飲¶
<pb:KR4d0138_WYG_017-1b>¶
　　　章華宫用張籍韻　　次韻季弟阻雪¶
　　　善權即事十首　　　投金瀬有感¶
　　　題輞川雪圖　　　　次季弟韻賦梅花二首¶
　　　宿黄柏村館　　　　寧國縣圃雜花盛開(二/首)¶
　　　詠草　　　　　　　初見楊花¶
　　　黟歙道中士人獻牡丹有盈尺者為賦此詩¶
　　　自鄱陽泛江至星子　過彭蠡¶
　　　遊落星寺　　　　　望廬山¶
<pb:KR4d0138_WYG_017-2a>¶
　　　韓德全以小舟相迓於落星寺下¶
　　　遊廬山　　　　　　過玉澗道人草堂¶
　　　五老峯　　　　　　羅漢寺¶
　　　欲遊尋真觀不果　　栖雲庵¶
　　　三峽橋　　　　　　萬杉寺散珠亭¶
　　　諸刹以石渠道水有十餘里者感之賦詩¶
　　序¶
詩以風刺為主故曰上以風化下下以風刺上主文而¶
<pb:KR4d0138_WYG_017-2b>¶
譎諫言之者無罪聞之者足以戒三百六篇變風變雅¶
居其太半皆有箴規戒誨美刺傷憫哀思之言而其言¶
則多出於當時仁人不遇忠臣不得志賢士大夫欲誘¶
掖其君與夫傷讒思古吟詠情性止乎禮義有先王之¶
澤故曰詩可以羣可以怨小弁之怨乃所以篤親親之¶
恩䲭鴞之貽乃所以明君臣之義谷風之刺乃所以隆¶
夫婦朋友之情使遭變遇閔而泊然無心於其間則父¶
子君臣朋友夫婦之道或幾乎熄矣王者迹熄而詩亡¶
<pb:KR4d0138_WYG_017-3a>¶
詩亡而後離騷作九歌九章之屬引類比義雖近乎悱¶
然愛君之誠篤而嫉惡之志深君子許其忠焉漢唐間¶
以詩鳴者多矣獨杜子美得詩人比興之㫖雖困躓流¶
離而不忘君故其辭章慨然有志士仁人之大節非止¶
模寫物象風容色澤而已余舊喜賦詩自靖康謫官以¶
避謗輟不復作及建炎改元之秋丐罷機政其冬謫居¶
武昌明年移澧浦又明年遷海外自江湖涉嶺海皆騷¶
人放逐之鄉與魑魅荒絶非人所居之地鬱悒亡聊則¶
<pb:KR4d0138_WYG_017-3b>¶
復頼詩句攄憂娛悲以自陶冩每登臨山川嘯詠風月¶
未嘗不作詩而嫠不恤緯之誠間亦形於篇什遂成巻¶
軸今䝉恩北歸裒葺所作目為湖海集將以示諸季使¶
知往反萬里四年間所得葢如此云庚戌清明日梁谿¶
病叟序¶
　　寳劔聨句¶
造化鑪錘巧山谿鑛鏷良精金付歐冶妙手鑄干將淬¶
礪呈鋒鍔(伯/紀)飛騰辨耿光青黄司火候(申/伯)爪髪助祈禳¶
<pb:KR4d0138_WYG_017-4a>¶
桃氏幾時獻(叔/正)龍文難久藏鱗皴識松理乙屈認魚腸¶
黯黯青蛇色(伯/紀)炎炎赤帝祥提擕起三尺(申/伯)駕馭牧羣¶
狼彈鋏悲馮子(叔/正)誇鐔悟趙王神功歸不試利用運無¶
旁贈客千金直(伯/紀)方人百鍊鋼還須玉具飾何用蒯緱¶
裝詎使妖腰喜(申/伯)當容節士狂純盧非娬媚巨闕太堅¶
剛鬱勃衝牛斗蛇蜒接混茫疇能寳於越俱議刻艅艎¶
抆拭資神土(叔/正)珍藏閟寳房斬蛟誠壯勇剸象見銛鋩¶
韓信歸髙祖朱雲賜尚方雄材元倚仗佞膽已飛揚渾¶
<pb:KR4d0138_WYG_017-4b>¶
脫公孫舞(伯/紀)縵胡庶士傷吳鈎能曲折蜀漢有文章六¶
賜恩何厚三名怨未償先知吼蛟兕摩鈍凜氷霜犬子¶
嘗思擊(申/伯)猿公莫敢當翁歸備文武季路戒彊梁疾視¶
真何事(叔/正)要盟或可臧鑱天隳彗孛適野走徬徨麾拂¶
飛雷電(伯/紀)軒昻變雨暘刺强同匕首定亂豈長槍叔向¶
排當御昭王畏拙倡買牛今欲老(申/伯)鑄鏄嵗方穰(叔/正)徐¶
國留呉札鴻門蔽頂莊拄頥真貴盛擊柱妄披猖曜儧¶
山妖見秦興水怪彰萬人猶可敵一吷未應敭不動驚¶
<pb:KR4d0138_WYG_017-5a>¶
公勝為誇異伯陽斷匜猶未妙穿屋始非常止水涵晶¶
瑩疎星㸃角芒聊須為武備何必事戎行要並宗臣履¶
休同小盗裳衝星憐杜子斫地歎王郎(申/伯)不假䝉須便¶
真成刃手創新硎如可發故物未應忘(叔/正)黠虜稱兵急¶
王師擊鼓鏜氛埃期掃蕩心膽為開張未斬樓蘭級那¶
銷黔首瘡㡬回開匣罷但欲引杯長聊復防身佩毋為¶
躍水亡報君吾志畢以爾倚扶桑(伯/紀)¶
　　山藥¶
<pb:KR4d0138_WYG_017-5b>¶
山家為我斸青冥養就仙芝指掌明風味自應殊紫芋¶
功名初不减黄精藤盤欲薦氷霜質石鼎先聞風雨聲¶
辟糓留侯正歸去淡然悠久見交情¶
　　煨芋¶
今夕何夕夜未央天寒擁爐更漏長縮肩環坐有飢色¶
呼童取芋灰為塘蹲䲭得火良易熟脫落皮毛如紫玉¶
迭煨迭進争相先笑語頗喧知實腹錦里先生亦不貧¶
家園收拾動千斤凶年自可活妻子美好不减岷江濵¶
<pb:KR4d0138_WYG_017-6a>¶
鄴侯昔遊衡嶽左懶瓉食餘貽半箇我今歸去隠家山¶
豈復從人覔殘顆臞儒奉養亦已㣲一飽便吟煨芋詩¶
君不見齊公夜半意不嗛易牙煎熬燔炙和調五味而¶
進之¶
　　食蟹¶
秋風蕭蕭蘆葦蒼野岸郭索紛成行持矛被甲正雄健¶
意氣正欲行無旁朝魁執穗似有禮擁劔敵虎何其强¶
野人篝火夜採撥束縛赴鼎如驅羊樽前風味若無敵¶
<pb:KR4d0138_WYG_017-6b>¶
芼以橙橘尤芬芳流膏斫雪快一飽咀嚼海錯皆尋常¶
丹楓夜落吳天霜䆉稏欲熟千畦黄梁谿白蟹正可釣¶
雛雞濁酒肥且香先生歸去營口腹老饕未許他人當¶
家山漸近意漸適思歸豈獨鱸魚鄉¶
　　九月五日對菊小飲簡申伯叔易¶
淵明愛此九日名對菊無錢可留客杜陵爛醉作生涯¶
青蘂空嗟未堪摘我今鼓柂適長淮坐見幽叢爛熳開¶
自從多病久不飲又爾一洗黄金罍東南節物誠已早¶
<pb:KR4d0138_WYG_017-7a>¶
翠葉金花為誰好三徑荒蕪爾尚存未覺出山同小草¶
世間萬事皆可忘且須泛此酬秋光平生最愛老坡語¶
菊花開日即重陽¶
　　小飲即事呈申伯¶
夜凉同詠古人詩新月娟娟照酒巵一醉且忻軍冦退¶
扁舟似與菊花期銜杯樂聖真吾事泛宅浮家漫爾為¶
歸去雲山最深處隔江千里幸相思¶
　　玉華宫用杜子羙韻¶
<pb:KR4d0138_WYG_017-7b>¶
阿房但遺基銅爵亦飄瓦兹宫製何朝棟宇妙天下溪¶
山最清絶畫手不可冩于今黍離離客過淚如灑廼知¶
營宫殿徒以業力假起滅猶浮漚聚散齊一馬如何世¶
間士天運欲持把此理貫古今宜有知之者¶
　　九月八日渡淮¶
長淮渺渺煙蒼蒼扁舟初脫隋渠黄平生見此為開眼¶
况復乞身還故鄉嗟余渉世誠已拙徑步不虞機穽設¶
空餘方寸炳如丹北望此時心欲折楚天清曉作輕寒¶
<pb:KR4d0138_WYG_017-8a>¶
黄蘆着霜聲正乾川迴金碧隠窣堵風逺鍾磬聞龜山¶
艣聲嘔軋歸何處笑指江臯尋舊路松菊荒蕪欲自鉏¶
盗賊顛飜非所懼(時聞錢塘/盗作故云)蟹螯菊蘂風味遒且須為¶
盡黄金舟世間種種如夢電此物能消萬古愁¶
　　九日與申伯叔易小飲¶
上客相從稱玉觴楚天杳杳湛清光紫茱黄菊有佳色¶
白蟹頳鱗聊共嘗自哂三朝為逐客常於九日旅殊方¶
十年往返成何事贏得蕭蕭滿鬢霜¶
<pb:KR4d0138_WYG_017-8b>¶
　　章華宫用張籍韻¶
楚王初建章華時脩梁巨棟如雲垂諸侯共落相長鬛¶
示汰往往逃而歸當年左史箴王闕祈招之詩為之發¶
固宜便嬖意相當肯使俊乂居周行宫中門户如蓮房¶
錦茵繡幕春風香娥媌曼睩肌雪霜侍燕承娛夜未央¶
金石間作侑玉觴兕觥不復稱公堂志窺九鼎輕天王¶
翠被豹舄垂瓊璫乾谿之辱豈其夀峻宇雕牆湎于酒¶
　　次韻季弟善權阻雪古風¶
<pb:KR4d0138_WYG_017-9a>¶
嵗晏江南三尺雪奕奕瀌瀌遂連月意濃豈是天綱疎¶
勢重便疑坤軸折溪行小艇碎瓊瑤自勝縞帶隨車轍¶
暝投蘭若寄僧房更覺千巖鳥飛絶憶昔宣和全盛年¶
嘉瑞應期來自天千官朝賀未央裏仰視龍尾垂蜿蜒¶
珠樹瑩煌青𤨏闥玉花浮動蒼龍闕但將歌舞賞清妍¶
肯信山河㑹分裂自從國步多艱難冦騎長驅窺漢闗¶
隂風慘淡隨殺氣見雪翻使摧心顔古來治理初無别¶
上國浸强夷浸滅坐令和氣變陽春肉食于今未宜忽¶
<pb:KR4d0138_WYG_017-9b>¶
迂愚放逐恩已寛敢憚道逺貂裘寒空餘炯炯寸心赤¶
中夜不寐憂千端素髪飄蕭頭巳滿百年光景行將半¶
未知夢幻此生中幾囬㸔雪光凌亂㑹當掃動豺狼穴¶
國恥乗時須一雪酒酣㧞劔斫地歌心膽開張五情熱¶
中興之運我期皇江漢更灑纍臣血¶
　　善權即事十首¶
荆溪移櫂雪漫漫皓色連空眼界寛練帶縈迴迷罨畫¶
玉屏&KR1182;崒失銅官風飄珠蘂來𤣥圃槎泛銀潢到廣寒¶
<pb:KR4d0138_WYG_017-10a>¶
安得丹青似摩詰生綃冩作圖畫㸔¶
十日荆溪雪未晴敲氷聊作善權行最憐擊碎瓊瑤片¶
欲愛長聞環珮聲百仞巖端仙梵過千株松下老僧迎¶
斯遊自覺平生少頗怪淹留景太清¶
雪著谿山澹復濃行舟疑在玉壺中雲藏半嶺深難見¶
氷塞長川邈未通頼有僧房容假榻未應塵跡歎飄蓬¶
勞生夢幻成何事萬古閑愁一笑空¶
山崦溪灣三四家竹籬茅舍暮烟斜仙村自種田田玉¶
<pb:KR4d0138_WYG_017-10b>¶
梅徑疑開處處花近渚氷銷迷浴鷺逺村煙暝數栖鴉¶
年年值雪長為客對此悽然感嵗華¶
小童又報雪花飛深注鑪煙欲起時浙瀝乍聞經竹葉¶
飄蕭初㸔著松枝南人共訝何曾見北顧深顰有所思¶
牢落無言自搔首却驚華髪頓成絲¶
一夜凝寒雪意濃禪房睡美不聞鍾起㸔銀色三千界¶
更憶瑤䑓十二重戴白蒼官尤覺好折腰青士若為容¶
暮晴透出寒蟾色為照溪頭羣玉峯¶
<pb:KR4d0138_WYG_017-11a>¶
連日風雲匝地隂玉花飛舞滿煙岑竹牎夜色碁方適¶
書幌朝寒酒倍斟幸有髙人同勝賞不妨佳處得幽尋¶
庭前暗積知多少自策笻枝探淺深¶
山空鳥雀傍簷楹景邃惟聞鐘鼓聲懶瓉但知煨紫芋¶
少陵何處斸黄精江南冦盗休無頼塞北煙塵迄未平¶
太息浮生端值此不如無念契無生¶
霽色初開雪未融坐來風撼落長松林芿趫捷縁飢鼠¶
洞壑深沉蟄老龍致逺未須金騕褭憑髙且㸔玉芙蓉¶
<pb:KR4d0138_WYG_017-11b>¶
豐年最有田家樂雪屋何妨入夜舂¶
朝來鳥雀報新晴乍喜牎間日影明糝徑楊花渾寂寞¶
倚簷氷柱漫峥嶸早梅向暖垂垂發好鳥知時得得鳴¶
從此陽光漸舒暢放回春色滿江城¶
　　投金瀬有感¶
楚王聴讒誅五卿招呼二子同就烹子胥彎弓見使者¶
義不戴天非惜生操瓢乞食困江表曷嘗一日忘郢城¶
溧水之陽遇真識壺漿簞食欣相迎當時追捕尚爾急¶
<pb:KR4d0138_WYG_017-12a>¶
殺身滅口意豈輕霸吳何止服句踐破楚遂以鞭荆平¶
倒行逆施道雖逺復仇攄憤聖所稱却來訪舊欲報德¶
歎息玉質隨流萍投金淺瀬亦何有聊以寓意通精誠¶
哀窮進食類漂母解劔掛墓同延陵古人巳矣不可見¶
空有史筆垂聲名¶
　　題成士㲄所藏輞川雪圖¶
朔風飛雪何漫漫羣山大半埋雲端藍田丘壑不易得¶
更把雲雪粧林巒茅齋竹屋架巖巘軒楹面勢隨所安¶
<pb:KR4d0138_WYG_017-12b>¶
素華淅瀝灑空翠逼耳似聞聲正乾層崖凍沍石欲裂¶
飛瀑不礙雙流湍長松落落有生意連臂下飲惟𤣥猿¶
椒園栁浪眇安在髣髴猶認芙蓉沜乗危跨蹇者誰子¶
竦肩縮䄂何其寒秪應詩句獨有得不减灞橋風雪間¶
幽人一去久寂寞寒藤滋蔓誰能刪生綃數幅冩絶景¶
空有圖畫今人㸔¶
　　次季弟韻賦梅花二首¶
冷蘂疎枝煙水濵江南此地又逢春年年行路常為客¶
<pb:KR4d0138_WYG_017-13a>¶
的的寒花解笑人雪裏暗香來鼻觀風前髙格見天真¶
誰言對爾銷愁得一段清愁特地新¶
羣芳凍死未招魂誰使梅花獨占春願折繁華憑驛使¶
為傳幽思惱詩人心馳魏闕慙商鼎路入章江憶子真¶
莫道廣平心似鐡賦辭得得與清新¶
　　宿黄栢村舘¶
客舘可人意敢懷行路勞軒牎面蒼翠棊酒助嬉遨雨¶
過竹聲碎風揺雲影髙人生隨處適何必賦離騷¶
<pb:KR4d0138_WYG_017-13b>¶
　　寓寧國縣圃中桃李雜花盛開感而賦詩¶
春光不為干戈薄花縣縱觀桃李開可惜繁華勞剪刻¶
莫教風雨便殘摧溪山有意相輝映蜂蝶多情自往來¶
應笑逐臣心似鐡客中扶病亦登臺¶
乍雨乍晴三月節半開半合百花枝傷心春望不堪逺¶
感事淚痕長欲垂塞北但知隨水草江南何事挿旌麾¶
上林無限鸎花老應怪來遊鳳輦遲¶
　　詠草¶
<pb:KR4d0138_WYG_017-14a>¶
夢覺池塘碧草萋風搖煙濕巳菲菲緜聨山色不知逺¶
惆悵王孫何日歸㣲質亦知煩雨露寸心終欲報春暉¶
芳根縱腐猶能化舞蝶流鶯到處飛¶
　　休寧縣驛舍初見楊花¶
山舘風光隨分好方塘碧長萋萋草楊花揺蕩入疎簾¶
又是一年春色老¶
　　黟歙道中士人獻牡丹千葉面有盈尺者為賦此¶
　　　詩¶
<pb:KR4d0138_WYG_017-14b>¶
平生愛花被花惱每見牡丹常絶倒自從䘮亂减風情¶
兩年不識花枝好邇來謫墮烟雨中行色日與春光濃¶
今夕何夕見粲者頗類夀安千葉紅豈知黟歙深山裏¶
乃有此花端若此不論玉板與鶴鴒可亞姚黄并魏紫¶
嫣然見我如感傷似訴處此非其鄉吾衰多病不解飲¶
對爾歎息空持觴人言老境花如夢獻此慇懃情已重¶
蠟封瓶貯可多時惆悵洛陽今不貢¶
　　自鄱陽泛江至星子¶
<pb:KR4d0138_WYG_017-15a>¶
我行黟歙間山隴如黏蠔澗水互縈繞路石何墝嶅深¶
谷四無景峻嶺干雲霄朝行嵐氣合暮宿怪禽號吾雖¶
一險夷無乃徒御勞及兹夏潦漲弭節俯江臯試命具¶
舟檝聊以釋煩囂巨浸與天永東流日滔滔來檣與去¶
櫂倐忽馳千艘進舟枕席間舟子巧所操江山遞隠見¶
景物資遊遨頗同謫仙人醉著宫錦袍長嘯倚柂樓軒¶
然詠離騷心隨八極逺身逐秋鴻髙風㠶擘巨浪大艣¶
駕雲濤百里須臾間千里不崇朝快㢤可以賀把酒持¶
<pb:KR4d0138_WYG_017-15b>¶
蟹螯¶
　　彭蠡¶
神禹治水江為最邐迤逶蛇鍾作滙泓澄不獨陽鳥居¶
浩蕩端使羣川㑹羣川巳㑹江不湍朝宗到海東南安¶
烟收雲歛望不盡眼界始知天宇寛世傳揚瀾并左蠡¶
無風白浪如山起我今謫官此中行何事恬然風浪止¶
陽侯也自可憐生不學世人皆世情好風巳借一㠶便¶
霽色更增雙眼明晩來畫舸鳴六艣超忽千山如脫兎¶
<pb:KR4d0138_WYG_017-16a>¶
波心突兀見星宫雲際峥嶸望廬阜世間此景良不多¶
洞庭三峽真么麽共浮大白期一醉對此不飲當如何¶
　　遊落星寺¶
一氣升沉誰所肇隕星為石古不少羣川㑹處渺無涯¶
墜此精堅鎮江表坐令釋子開梵宫棟宇規摹浮玉小¶
窈窕樓臺四面通洶湧波濤千柱㒟我來端是好幽竒¶
一葉飄然陵漭渺初疑牛女在銀潢更訝靈槎經畢昴¶
星房月殿夜沉沉水色天容秋杳杳恍如清夢到天門¶
<pb:KR4d0138_WYG_017-16b>¶
欲駕颷輪憇蓬島塵世喧嚻那易得幻境去來何日了¶
心閒境寂付幽人衲被䝉頭任昏曉¶
　　望廬山¶
多山不省廬山面江上初從望中見秀骨蒼顔五老人¶
顧我欣然如素善香爐峯頂紫烟浮瀑布遥㸔銀漢流¶
雲舒霞巻互明滅倐忽變態無停畱却疑清夢尋丘壑¶
風物何為宛如昨縱令真是夢中㸔夢未覺時良不惡¶
平生所願今乃償寛著日月遊山房青鞋布襪久已辦¶
<pb:KR4d0138_WYG_017-17a>¶
百錢掛杖聊徜徉¶
　　韓德全以小舟相迓於落星寺下¶
故人一别兩寒暑鴈斷魚沉杳何所那知迎我落星傍¶
一葉凌波聽掀舞胷中耿耿初自若身世悠悠乃如許¶
且須酌酒澆肺肝愼勿開口論今古¶
　　晚出南康遊廬山¶
捨舟星子渚遂作廬山遊空濛杳靄間十里松桂秋草¶
木吐香潤泉石交横流乃知山中物一一皆其尤嵐逼¶
<pb:KR4d0138_WYG_017-17b>¶
空翠濕峯髙紫烟浮心閑雲出嶺眼浄龍還湫月壑夜¶
&KR0444;窕風林晚颼飀稍聞鐘磬聲逈覺梵宇幽平昔念清¶
賞孰云今乃酬似非人間境須向物外求顧揖雖不暇¶
吟哦浩難收聊將詩紀行一洗他年愁¶
　　過玉澗道人草堂¶
道人妙彈琴能作醉翁操人亡琴亦亡頗為識者悼草¶
堂玉澗邉蕪沒已秋草繐帳鶴驚空藥杵香餘搗竹光¶
浄如洗桂子寒不掃松風肅泠泠猶想琴聲好¶
<pb:KR4d0138_WYG_017-18a>¶
　　五老峯¶
五峯秀出如五老鬚髪蒼然長美好問之不肯道姓字¶
儼若子房從四皓商山採芝亦已久漢庭辟穀何其早¶
優游相與定儲皇攜手江湖共幽討化為峯石寄山巔¶
下視塵寰真電掃衣冠想像猶偉然容貌至今初不槁¶
祗因明月見當時間有白雲來問道逝將築室近峯前¶
嵗晚相依得相保¶
　　羅漢寺(寺有玉/澗金池)¶
<pb:KR4d0138_WYG_017-18b>¶
梵宫臺殿古松桂碧參天玉澗碎寒石金池開小蓮循¶
渠窮水脉策杖到巖巔漸入廬山境從參五味禪¶
　　自羅漢院欲遊尋真觀雨作不果遂次栖賢聞尋¶
　　　真景物尤美留為異日不窮之賞賦詩紀之¶
羽人之宫鄰五老杖屨欣然事幽討那知一夜雨翻盆¶
山路難行愁滑倒世間違意常八九萬事皆然寧自保¶
山靈豈是祕幽竒欲結清歡故相惱傳聞景物冠廬山¶
小殿飛樓更精巧古潭搖蕩明月光緑蘿青松覆煙草¶
<pb:KR4d0138_WYG_017-19a>¶
屛風九疊雲錦張古來詩句謫仙好山中道士不出門¶
玉杵金丹手親搗我方放浪謝冠裳未覺山林跡如掃¶
真遊儻有不盡縁容我他年來訪道¶
　　栖雲庵(羅漢長老為退居之地/求子名之有大蛇其後)¶
禪老幽棲地雲峯尺五天江湖縈縞帶世界廓青蓮說¶
法三乗外藏身萬象巔潛虬蟠不去應聽祖師禪¶
　　三峽橋¶
我昔曽作雲安行道逢除書還玉京至今遺恨不一到¶
<pb:KR4d0138_WYG_017-19b>¶
與聽三峽流泉聲此來又謫武昌去廬山當道欣所經¶
栖賢寺前小三峽拭目便覺増雙明黄牛明月坐中見¶
瞿塘艷澦森相迎山寒草木鬱葱蒨逼耳似聞猿&KR0924;鳴¶
懸崖亂石互迴轉震吼正坐不得平珠跳雲沸巧潨射¶
晴晝雨雹驅雷霆壯㢤造化融結此故使水石相喧轟¶
妙音流出無盡藏乃與衲子門庭争飛橋贔屓跨虚碧¶
面對五老峯峥嶸我來雲物為開霽當暑萬壑松風生¶
提攜更得二三子杖履不辜丘壑情垂缾得水不敢潄¶
<pb:KR4d0138_WYG_017-20a>¶
老坡舊約今尋盟¶
　　萬杉寺散珠亭¶
一𣲖飛泉落坐隅跳波沸石散成珠道人諦㸔空濛際¶
顆顆圓明定有無¶
　　諸刹皆以石渠道水有至十餘里者感之賦詩¶
廬阜秀江南凝結盡雲母泉源乃雲腴甘冽固其所懸¶
為瀑布垂蹙作龍鸞舞交流澗谷中厥味皆鍾乳僧坊¶
有能事致逺勞汲取鑿石為通渠計里不計步回環繞¶
<pb:KR4d0138_WYG_017-20b>¶
山麓髙下映簷廡蜿蜿虹腰轉溜溜螭頭吐沛然飲濯¶
餘灌溉及園圃誰將創物智作此濟衆祖蹔勞逸則永¶
心一力乃舉豈惟小物然萬事盡如許吾道何其衰寤¶
寐慨思古¶
　¶
　¶
　¶
　梁谿集巻十七¶
