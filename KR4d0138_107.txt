# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:02.825757
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷一百七
<pb:KR4d0138_WYG_107-1a>¶
欽定四庫全書¶
　梁谿集巻一百七　　　　　宋　李綱　撰¶
　　狀三¶
　　　申樞宻院乞施行劄子差兵將狀¶
　　　申都督府乞差撥軍馬狀¶
　　　申督府宻院催差軍馬狀¶
　　　再申督府宻院催差軍馬狀¶
　　　申督府宻院相度措置䖍州盜賊狀¶
<pb:KR4d0138_WYG_107-1b>¶
　　　申督府宻院乞防秋軍馬狀¶
　　　申督府宻院具䖍吉盗賊再乞防秋軍馬狀¶
　　　申督府宻院開具㳂江州縣合控扼去處乞軍¶
　　　　馬防守狀¶
　　申樞宻院乞施行劄子差兵將狀¶
契勘某近赴行在進對具劄子奏乞依元降畫一指揮¶
先次旋差一半兵一萬人其要用錢粮亦乞依元降指¶
揮先次支撥一半錢二十萬貫米七萬五千石應副續¶
<pb:KR4d0138_WYG_107-2a>¶
准樞宻院二月二十九日劄子巳闗送都督行府劄某¶
照㑹今已多日未奉囬降指揮江西係上流重地非屯¶
重兵緩急何以控扼兼䖍吉州盜賊乘此荒旱嘯聚作¶
過自三月以來已添六頭項約一千餘人若無重兵彈¶
壓討捕定是猖獗將來難以殄滅右謹具申樞宻院伏¶
乞早賜指揮施行¶
　　申都督府乞差撥軍馬狀¶
勘㑹本司近為所管統領官丘贇人馬已依奉聖㫖發¶
<pb:KR4d0138_WYG_107-2b>¶
遣權聽岳飛使喚䝉朝廷撥到申世景軍馬人數不多¶
近據吉州申永新縣等處有盜賊六頭項計一千餘人¶
闕兵分頭措置巳具因依奏聞乞於近便處先摘那兵¶
將二千人付某相兼使喚未奉囬降指揮今來䖍州界¶
尚有未獲賊火不少因統制官李山為岳飛勾囘又復¶
出没作過續又據南安建昌軍袁州等處申見有兇徒¶
結集嘯聚刼掠村鄉火數漸多須至申聞者右契勘本¶
路䖍吉州平日素多盜賊聞大軍到來討捕便即逺遁¶
<pb:KR4d0138_WYG_107-3a>¶
潛伏山谷官兵纔退又復出没近䝉都督行府遣副總¶
管康隨及差岳飛下統制官李山領兵収捕雖節次承¶
闗報殺敗火數未能𠞰除净盡李山軍馬既囘又復猖¶
獗今來本路只有某帶到申世景一項軍馬人數不多¶
除已分遣一半前去吉州捉殺外自餘官兵見留洪州¶
帥府彈壓所有其他州軍見作過盜賊委是闕兵分頭¶
前去措置討捕旱嵗饑民易為嘯聚若不乘早措置漸¶
致滋蔓後來難以殄滅伏望詳酌日下於近便處先次¶
<pb:KR4d0138_WYG_107-3b>¶
摘那差撥兵將三二千人付某相兼使喚庻㡬不致誤¶
事¶
　　申督府宻院催差軍馬狀¶
准樞宻院四月五日劄子節文本司奏吉州管下有兇¶
賊郭少二等賊徒嘯聚作過乞先次差撥兵將二千人¶
前來相兼使喚及乞存留岳飛下統制官李山軍兵在¶
䖍州彈壓措置等事奉聖㫖令都督行府相度應副劄¶
送本司照㑹須至申聞者右勘㑹本司見據提刑司䖍¶
<pb:KR4d0138_WYG_107-4a>¶
吉州南安臨江軍等處申報䖍州界有曽六冠曽大喉¶
黄鰍鑚曽九唐四謝鬼七周誠梁玩李洪劉宣吳添廖¶
一長劉十二譚十二等吉州界曽太保尹使者郭少二¶
周花八諶花三易十二羅大等南安軍界何少七吳守¶
傅李収等臨江軍新淦縣管下有已受招安鄒烏八等¶
賊徒結集頭項人數不一猖獗作過乞兵討捕本司已¶
委本路副總管康隨將帶存留丘贇下將官王彦官兵¶
三百人前去就節制東南第六將兵及廵委措置招捕¶
<pb:KR4d0138_WYG_107-4b>¶
䖍吉南安軍管下盜賊并分遣申世景下官兵二百人¶
前去臨江軍新淦縣與本縣知縣右奉議郎趙不華商¶
議同共捕捉鄒烏八等賊徒外見存軍馬彈壓一路數¶
目尠少其李山一項軍馬又巳抽囘赴岳飛軍前縁今¶
來作過盜賊頭項數目委是闕兵分頭前去捉殺竊慮¶
諸處盜賊見得官軍單弱結集滋長卒難𠞰除伏望鈞¶
慈詳酌今來所陳事理速賜指揮於近便處摘那差撥¶
兵將三二千人付某相兼使喚并攴撥錢粮等庻㡬不¶
<pb:KR4d0138_WYG_107-5a>¶
致誤事¶
　　再申都府宻院催差軍馬狀¶
契勘本司先為吉州管下有兇賊郭少二等賊徒作過¶
遂具狀申奏朝廷乞先次摘那差撥兵將二千人前來¶
相兼使喚及乞存留見在䖍州駐劄岳飛下統制官李¶
山軍馬具在本州彈壓措置候朝廷別差到軍馬即令¶
起發去後續准樞宻院四月五日劄子奉聖㫖令都督¶
行府相度應副本司尋契勘近又不住據提刑司申䖍¶
<pb:KR4d0138_WYG_107-5b>¶
吉州南安臨江軍等處䖍州界見有曽六冠曽大喉黄¶
鰍鑚曽九唐四謝鬼七李洪劉宣吳添廖一長劉十二¶
譚十二等吉州界曽太保尹使者郭少二周花八諶花¶
三易十二羅大等南安軍何少七吳守傅李収等臨江¶
軍新淦縣界有已受招安鄒烏八等賊徒結集頭項人¶
數不一猖獗作過乞兵討捕本司已委本路副總管康¶
隨將帶存留丘贇下將官王彦官兵三百人前去就節¶
制東南第六將兵及廵尉措置招捕䖍吉州南安軍管¶
<pb:KR4d0138_WYG_107-6a>¶
界盜賊并分遣申世景下官兵二百人前去臨江軍新¶
淦縣與本縣知縣趙不華商議同共捉殺鄒烏八等賊¶
徒外見存軍馬彈壓一路數多尠少其李山一項軍馬¶
又巳抽囘赴岳飛軍前縁今來作過盜賊頭項數多委¶
是闕兵分頭前去捉殺竊慮諸處盜賊見得軍馬單弱¶
結集滋長卒難𠞰除本司巳於四月十九日具狀申樞¶
宻院及都督行府乞於近便處摘那差撥兵將三二千¶
人前來相兼使喚并支撥錢粮等庶㡬不致誤事去後¶
<pb:KR4d0138_WYG_107-6b>¶
未奉囘降指揮須至再具申聞者¶
右申樞宻院及都督行府伏乞檢詳本司前申及今狀¶
事理速賜指揮施行¶
　　申督府宻院相度措置䖍州盜賊狀¶
七月十八日准樞宻院七月一日劄子臣寮上言臣竊¶
以䖍州地險民貧風俗獷悍居無事時羣出持兵私販¶
為業自軍興以來嘯聚為盜招捕殆將十稔終未殄㓕¶
臣深求其故乃知招安之後田業荒蕪耕種不具州縣¶
<pb:KR4d0138_WYG_107-7a>¶
救目前之急不暇存恤又督逋負宿惡乘之相煽愈固¶
加以巢穴深逺山多瘴癘官兵憚於窮討有司疲於供¶
億徃徃以招安為便殊不知官其首領餘衆何歸朝廷¶
若不嚴行措置異時鄰境悉因相率從賊患益滋矣臣¶
愚過計欲乞汀州常屯兵千人循梅州各屯千人䖍州¶
屯二千人間嵗更畨每遇猖獗併力掩殺仍擇守令專¶
意撫存失業之人如此則良民有以自存頑民知所畏¶
憚庻㡬兵可彊而冦可銷矣俟其平定瑞金乃於諸邑上¶
<pb:KR4d0138_WYG_107-7b>¶
流増以軍使之額邑宰兼之留屯千人委帥司撥差本¶
州將兵四百人他州六百人隂防其㣲選驍將主之庻¶
制其命俾不復萌意實永逺之利也取進止奉聖㫖令¶
李某連南夫張致逺相度申樞宻院劄送某疾速施行¶
某契勘䖍賊舊年止是冬月農隙之時相率持杖徃廣¶
東販鹽以圗厚利後來漸次於循梅等州村落間刼掠¶
得牛畜錢帛歸家使用廵尉不敢誰何徒黨漸衆遂犯¶
州縣至建炎四年宮省移在䖍州陳大五長嘯聚作過¶
<pb:KR4d0138_WYG_107-8a>¶
當時官司措置無䇿賞罸失當土豪有物力之家徃徃¶
嘯聚結集報復讎怨頭項漸多州縣不能制禦連結滋¶
蔓以至今日雖遇豐年亦不衰息其説有二一則䖍民¶
賦性獷悍喜於為盜易為結集動以千百為羣互相刼¶
掠凌逼州縣不畏刑法不顧死亡循習成風不以為怪¶
異於諸路盜賊二則自近年以來專務招安官司失於¶
措置有以誘之為盜謂如招安到賊火首領盡補官資¶
放散徒黨其徒黨中桀黠者又復糾集徒衆自為頭首¶
<pb:KR4d0138_WYG_107-8b>¶
以俟招安復得名目遞相倣傚無有窮已其招安出首¶
領雖巳補授官資或與差遣多是不離巢穴不出公參¶
依舊安居鄉土稍不如意或資用闕乏則又相率為盜¶
以此滋蔓雖痛遭屠戮亦不改悔竊恐為患未艾今來¶
朝廷欲措置䖍冦不過招捕兩事臨以重兵有以制其¶
死命然後可以招撫務令措置合冝乃為得䇿何謂臨¶
以重兵有以制其死命今䖍冦巢穴多在江西福建廣¶
東三路界首置立寨栅為三窟之計一處有兵則散徃¶
<pb:KR4d0138_WYG_107-9a>¶
他處官軍既退則又復團聚中間遣發軍馬卒不能窮¶
討正以節制不一之故若節制歸一使其不能散逸且¶
捕且招威令既行則窮冦别無他策必湏自歸然後結¶
以恩信使之改過自新將為首及徒黨桀黠之人盡赴¶
軍前使用以除後患此最策之上者某昨曽陳請乞於¶
江西路置都統制一貟節制三路軍馬以招捕䖍賊䝉¶
朝廷許令本司辟置然至今未敢辟者非惟難得其人¶
亦以本路軍馬單弱不足以副都統制之名故遲留至¶
<pb:KR4d0138_WYG_107-9b>¶
今如䝉朝廷遣發防秋軍馬使本路兵勢稍壯方可辟¶
官充上件差遣使統三路之兵以措置䖍冦數月之間¶
必見就緒既以兵力招降乃可使之逺去巢穴以消永¶
乆之患應招安到賊火除放散脅從羸弱之人外其頭¶
首及强壯桀黠之人並令觧發赴軍前使喚頭首與補¶
正官資及其餘强壯人並與刺手背分𨽻諸軍下使喚¶
若能用命立功優與旌賞或有作過必殺無赦其不能¶
悛改逃亡復歸本土之人許諸色人捕斬籍没田産編¶
<pb:KR4d0138_WYG_107-10a>¶
配妻子以係累其心使知為盜之無益自然不敢復為¶
頭首則䖍人喜為盜之風漸次可銷昨韓世忠既破范¶
汝為其頭首及强壯人並將帶隨軍前去所以建州數¶
年無盜賊之虞者正以措置得䇿至於盜賊衰息之後¶
又須縣令得人勞心撫字使作過桀黠之人既去良民¶
得以復業安於田畝乃可以化盜區復為樂土此尤不可¶
後也某昨嘗奏請辟置䖍州縣令巳得指揮許辟然至¶
今猶未敢辟奏者實以䖍之諸縣多是瘴煙之地盜賊¶
<pb:KR4d0138_WYG_107-10b>¶
出没不常朝廷初無賞格士大夫之有材者多不願就¶
又難强之使行今吏部注授者既不肯赴任見任者又¶
皆欲省罷欲其䆒心職事撫字逺民消革盜賊之風未¶
易可致欲望朝廷優立賞格將來辟置知縣到任半年¶
盜賊稍除良民復業選人特與改官京朝官與轉行一¶
官候任滿日各再與轉一官其盜賊平定之後量與蠲¶
免租税已前欠户並免催科庻㡬官吏盡心民庻安業¶
復有承平之象所有乞將䖍州屬邑分置軍壘屯兵一¶
<pb:KR4d0138_WYG_107-11a>¶
節見行相度別具供申外謹具申樞宻院都督行府伏¶
候指揮¶
　　申都府宻院乞防秋軍馬狀¶
准諸路軍亊都督行府七月二十九日下本司劄子節¶
文本司申乞截留王彦軍馬就便聽本司節制使喚於¶
㳂江屯駐防扼及分兵前去䖍吉等州捕盜等事勘會¶
王彦見病昨已准聖㫖指揮令統率軍馬前來行府應¶
副沿江使喚候將來到日量度分撥官兵前去如緩急¶
<pb:KR4d0138_WYG_107-11b>¶
本路别有冦偽警報行府即遣發大軍前去措置捍禦¶
劄本司須至申聞者右勘㑹本司昨累具狀申都督行¶
府乞差撥軍馬前來本路防秋及分布捉殺見作過盜¶
賊使喚先准都督行府劄子見議遣兵及續准指揮已¶
勾王彦軍馬候到行府日即差撥前去本司又再節次¶
具闕兵因依申行府乞截留王彦就便聽本司節制分¶
布使喚今准前項指揮本司契勘今來巳是九月防秋¶
之際㳂江一帶合行措置控扼去處並未有兵備若候¶
<pb:KR4d0138_WYG_107-12a>¶
有冦偽警報方行遣發軍馬前來應設防捍深恐後時¶
决誤國事欲望詳酌速賜指揮差撥兵將前來本路沿¶
江一帶擺布防捍使喚庻㡬不致臨時誤事¶
　　申都府宻院具䖍吉盜賊再乞防秋軍馬狀¶
據吉州申據下班祗應徐彦時百姓徐二黄永經州陳¶
狀八月二十九日早據百姓黄永引到吉水縣五十一¶
都税户徐二稱今月十七日夜有䖍賊王三將朱十一¶
將等二十三人各有衣甲鎗刀义刀等投徐二家令本¶
<pb:KR4d0138_WYG_107-12b>¶
人探本州有無大兵欲報讎殺本州官貟擄掠人民等¶
事尋差人前去徐二住處地名桐木塘離州城五里以¶
來收捉到賊人劉大王太名方龍十朱五陳花十一并¶
殺獲到首級兩級勘據劉大等招通委是同興國縣賊¶
首王四閑等為探得駕動及本州無人馬節次前來徐¶
二家要二十日夜往李十二等家打刼了後就便過江¶
往城下報讎殺本州官員人民放火擄刼財物本州已¶
將劉大王太名方龍十朱五陳花十一處置訖申本司又據¶
<pb:KR4d0138_WYG_107-13a>¶
吉州申近據永豐知縣申䖍州興國縣賊徒欲侵犯本¶
州管下刼掠作過又據吉水知縣申八月二十五日據¶
孫勝告首䖍賊姓晁等人四散㑹得二百餘人前去吉¶
州作過本州巳差發官兵捕捉續據吉水縣弓手徐堅¶
等與本州監梅林渡使臣廖文寛等節次獲到孫勝告¶
首結謀䖍州將兵晁清等九人巳送下右司理院根勘¶
至二十七日又據太和縣尉張廸功申據土豪蕭安世¶
申傳聞興國縣招安人張細髻等因縁手下人盜去王¶
<pb:KR4d0138_WYG_107-13b>¶
家牛與財主鬭敵各有殺傷再集周十龍謝二十八花¶
張大閑呂寳等三千餘人在彼團定王家寨興國縣尉¶
見在彼勸和因依州司巳行下興國縣接界永豐等縣¶
差發廵尉體探把截限備外縁所管弓兵人數不多竊¶
慮晁清等走散殘黨或興國縣張細髻等嘯聚羣衆不¶
測衝突本州管界作過衆寡不敵難以支吾臨時申請¶
不及乞差兵前來本州駐劄討捕須至申聞者右本司¶
已累具狀申都督行府乞差撥軍馬前來本路防秋及¶
<pb:KR4d0138_WYG_107-14a>¶
分布捉殺見作過盜賊使喚去後未奉指揮差到今據¶
吉州申體探得䖍州管下張細髻等結集作過乞兵討¶
捕縁本司止管統制申世景一軍人數不多委是闕兵¶
分撥前去措置欲望朝廷特賜詳酌早降指揮施行謹¶
具申都督行府及樞宻院伏候指揮¶
　　申督府宻院開具㳂江州縣合控扼去處乞軍馬¶
　　　防守狀¶
契勘本路西接湖北東連江東北與淮南對境去偽地¶
<pb:KR4d0138_WYG_107-14b>¶
不逺㳂江州縣渡口險隘去處自來防秋皆合行措置¶
控扼前此數年本司䝉朝廷撥到兵二萬人可以分布¶
使用如江州興國軍皆屯重兵武寜分寜諸邑亦有軍¶
馬近日兵將盡皆撥𨽻都督行府及岳少保軍中所存¶
無二十分之一今來秋氣已深應合控扼去處並無兵¶
可以防守雖朝廷遣兵屯戍淮上可以保障然預備不¶
虞兵家常理亦本路近年舊例不可頓闕若㳂江三州¶
軍有兵可守緩急別無踈虞則其餘州縣皆可保全所¶
<pb:KR4d0138_WYG_107-15a>¶
有防守雖合用兵數至多今來止望朝廷依累降指揮¶
量行差撥五七千人本司隨冝措置庶㡬不致闕事今¶
將㳂江州縣渡口及險隘合行屯兵控扼去處畫圗貼¶
説繳申朝廷都督行府乞賜指揮差撥應副施行今開¶
具下項¶
　一㳂江合控扼州軍¶
　　洪州　　　　江州　　　　興國軍¶
　一㳂江合控扼縣分¶
<pb:KR4d0138_WYG_107-15b>¶
　　洪州武寜縣　　　　洪州分寜縣¶
　　江州瑞昌彭澤縣　　江州湖口縣¶
　　興國軍通山縣　　　興國軍大冶縣¶
　一合控扼險隘¶
　　武寜縣界狗狡口　　瑞昌縣界泉口¶
　一合控扼渡口¶
　　李家渡　　　馬家渡　　　富池口¶
　　洪雪洲　　　磁湖¶
<pb:KR4d0138_WYG_107-16a>¶
右謹具申樞宻院都督行府伏候指揮¶
　¶
　¶
　¶
　¶
　¶
　¶
　¶
<pb:KR4d0138_WYG_107-16b>¶
　¶
　¶
　¶
　¶
　¶
　¶
　¶
　梁谿集巻一百七¶
