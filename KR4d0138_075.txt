# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:02.148095
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷七十五
<pb:KR4d0138_WYG_075-1a>¶
欽定四庫全書¶
　梁谿集巻七十五　　　　　宋　李綱　撰¶
　　表劄奏議三十七¶
　　　乞取益陽縣財賦還潭州奏狀¶
　　　討殺本路作過潰兵了當見措置楊么等賊奏¶
　　　　狀¶
　　　楊么占據洞庭係湖北路本司已遣軍馬把截¶
　　　　奏狀¶
<pb:KR4d0138_WYG_075-1b>¶
　　　已據益陽縣財賦應副鼎州來年財賦取自指¶
　　　　揮奏狀¶
　　乞取益陽財賦還潭州奏狀¶
據右朝散郎降充直祕閣權發遣鼎州軍州事程昌禹¶
申十一月初三日准紹興二年九月十日尚書省劄子¶
九月九日奉聖㫖令潭州權撥益陽縣財賦應副鼎州¶
如本州縣占恡及不供實收支錢糧報應聽鼎州按劾¶
令佐下人吏許勾决除已差官前去益陽縣外申本司¶
<pb:KR4d0138_WYG_075-2a>¶
乞指揮施行須至奏聞者右契勘臣本司即未曽被受¶
前項指揮自到本路累據鼎州申錢糧急闕臣本司昨¶
兼宣撫荆湖北路理合通融已於十月内逐急輟那銀¶
一萬兩就益陽縣撥米一萬石應副支遣去訖今來又¶
據程昌禹備到指揮令權撥益陽縣財賦應副鼎州竊¶
縁本司元被受聖㫖畫一指揮差兵二萬人節次䝉朝¶
廷差撥軍馬及入湖南路招降揀選到歩諒安鎮王進¶
等堪出戰人兵目今約已通及二萬人數逐月支請錢¶
<pb:KR4d0138_WYG_075-2b>¶
米浩瀚依元降指揮係通撥二廣合用財賦養贍今來¶
既罷宣撫使荆廣四路各歸帥司即本司見屯軍馬二¶
萬人只合用湖南一路財賦支遣顯是養贍不給若依¶
前項指揮權撥益陽財賦即本路大叚窘急目前便見¶
闕誤又縁湖南一路累經殘破民力困匱在潭州諸縣¶
尤甚自經孔彦舟馬友等屯泊日久劫掠淨盡至如湘¶
隂一縣稅賦幾無人户可催輸納通計諸縣見存凋零¶
人户稅賦不多各係兵火後來不住應副岳飛韓世忠¶
<pb:KR4d0138_WYG_075-3a>¶
大軍委是重困緩急難更科須所有本路軍馬見别具¶
利害申取朝廷指揮外伏望聖慈詳酌前項事理特降¶
睿㫖將益陽縣財賦依舊充潭州支用其鼎州錢粮乞¶
令廣西路那融應副施行庶免誤事¶
　　討殺本路作過潰兵了當見措置楊么等賊奏狀¶
准紹興二年十月二十四日樞密院劄子樞密院奏訪¶
聞廣東西湖南路尚有盜賊餘黨若不乗時措置收捕¶
了當竊慮日久滋長作過奉聖㫖令廣西湖南路帥臣¶
<pb:KR4d0138_WYG_075-3b>¶
提刑疾速措置遣發兵將督責應干捕盜官㑹合討捕¶
須管日近淨盡不得容縱滋長作過仍逐旋具收捕次¶
第申樞宻院劄送臣疾速施行臣今契勘先䝉聖恩除¶
荆湖廣南路宣撫使兼知潭州臣依奉聖㫖統率大兵¶
前來措置經理招捕盜賊自八月十一日入本路界有¶
馬友下潰兵首領歩諒等二萬餘人劫掠醴陵衡山攸¶
縣等處臣遂遣發統制官武顯大夫任仕安左武大夫¶
泰州刺史吳錫等統率軍馬直擣歩諒等巢穴已招降¶
<pb:KR4d0138_WYG_075-4a>¶
到歩諒一行人兵赴臣本司公參又有馬友下潰兵首¶
領安鎮翟忠王進王俊等數頭項於潭衡永邵郴等州¶
管下作過及劉忠下潰兵首領譚深王順兩頭項從江¶
西路界侵犯本路瀏陽攸縣地分臣節次措置遣發統¶
制官吳錫部領軍馬討捕招收内安鎮等四項巳討捕¶
招收了當節次奏聞并申樞宻院去訖今來臣本路管¶
内即無作過潰兵外止是郴州管下土賊鄧裝彭攴接¶
連江西廣南界分出沒及武岡軍管下傜賊接連湖北¶
<pb:KR4d0138_WYG_075-4b>¶
出沒未平先已遣發統制官武翼大夫文州團練使韓¶
京各率領軍馬見措置掩捕外隣路江西界有馬友李¶
宏劉忠潰兵湖北界有土賊楊么等時復侵犯本路益¶
陽湘隂醴陵瀏陽茶陵攸縣管下亦已遣發兵將及督¶
責應干捕盜官把截捍禦不管透漏外謹具已措置討¶
殺招收了當及見措置招捕盜賊如後須至奏聞者¶
　　　一巳措置遣發軍馬掩殺及招降過盜賊¶
　　　一本路管内作過潰兵並已掩殺招降了當¶
<pb:KR4d0138_WYG_075-5a>¶
　　　一馬友下潰兵首領歩諒等二萬餘人劫掠醴¶
　　　　陵衡山攸縣殺人放火本司遣發統制官任¶
　　　　仕安吳錫率領軍馬措置招捕於九月十九¶
　　　　日在衡山縣管下吳集市殺降到歩諒等二¶
　　　　萬餘人並押赴本司公參除被驅虜情願歸¶
　　　　業人各給公據放令逐便外揀選到强壯人¶
　　　　兵六千餘人見分𨽻諸軍使喚¶
　　　一馬友下潰兵首領安鎮翟忠等三千餘人在¶
<pb:KR4d0138_WYG_075-5b>¶
　　　　衡永郴州管下打劫殺人放火本司遣發統¶
　　　　領官陳照湯尚之招捕見陣殺死外於十月¶
　　　　初一日招降到安鎮等二千六百九十五人¶
　　　　押赴本司公參除被虜情願歸業人各給與¶
　　　　公據放令逐便外揀選到强壯人兵一千六¶
　　　　十七人見分𨽻諸軍使喚¶
　　　一馬友下潰兵首領王進王俊等五千餘人在¶
　　　　湘鄉縣管下占據七星寨打劫殺人放火本¶
<pb:KR4d0138_WYG_075-6a>¶
　　　　司遣發統制官吳錫率領軍馬措置招捕除¶
　　　　王俊不肯受降帶領賊兵開走外於十月十¶
　　　　一日追襲到地名蔡塘招到王進等三千餘¶
　　　　人押赴本司公參除被驅虜情願歸業人各¶
　　　　給與公據放令逐便外揀選到一千五百一¶
　　　　十八人見分𨽻諸軍使喚¶
　　　一馬友下潰兵首領王俊等一千餘人不肯受¶
　　　　降開走劫掠安化新化縣逼近邵州殺人放¶
<pb:KR4d0138_WYG_075-6b>¶
　　　　火本司再遣發統制官吳錫率領軍馬前去¶
　　　　措置討捉續據吳錫申於十一月初四日在¶
　　　　地名峯嶺關髙平寨逢賊迎敵殺死四百餘¶
　　　　人活捉到將官李贇一名并老小六百餘人¶
　　　　外其餘殘黨四散逃遁再行追趕至地名朱¶
　　　　溪竹園交戰殺死五百餘人當陣殺降到强¶
　　　　壯人兵三百餘人奪到馬二十五疋老小六¶
　　　　百餘人并收到王俊前後付身告劄印紙歴¶
<pb:KR4d0138_WYG_075-7a>¶
　　　　子請受劵歴外有王俊等三百餘人四散奔¶
　　　　走再行追趕先次招撫到提轄桑文等五十¶
　　　　餘人外王俊等復聚欲取山口并石限路奔¶
　　　　衝永州全州界分至十四日到地名太白村¶
　　　　下寨三鼔以來賊兵偷劫本軍所下寨栅本¶
　　　　寨知覺掩殺至五鼔以來其賊大敗追趕至¶
　　　　武岡軍與邵州接界地名横江殺獲副統領¶
　　　　榮貴并賊徒等生擒到王俊其賊勢窮力屈¶
<pb:KR4d0138_WYG_075-7b>¶
　　　　乞就招降今招降到一行人兵七百餘人馬¶
　　　　一百餘疋老小五十餘人外别無走散人兵¶
　　　　委是盡凈所有招降到人兵除被虜情願歸¶
　　　　業人各給與公據放令逐便外揀選到强壯¶
　　　　人兵六百三十四人分𨽻諸軍使喚¶
　　　一隣路江西界作過潰兵並已掩殺出本路界¶
　　　　訖¶
　　　一劉忠下潰兵首領譚深在江西路界未知的¶
<pb:KR4d0138_WYG_075-8a>¶
　　　　實人數近侵犯潭州瀏陽縣管下作過本司¶
　　　　遣發統領官陳照焦元部兵前去措置掩捕¶
　　　　於十二月初二日到瀏陽縣地名樓下沙堆¶
　　　　逢賊譚深等一千餘人迎敵殺敗追襲至地¶
　　　　名楓林殺死賊徒五百餘人生擒偽提轄仇¶
　　　　青將官王瓊都教頭甯秀徒伴三百餘人并¶
　　　　收救被虜老小等及奪到岳飛差人齎去御¶
　　　　前招安金字牌一面岳飛公牒一道統制官¶
<pb:KR4d0138_WYG_075-8b>¶
　　　　姓毛人牓一道黄旗一面其賊並各追襲掩¶
　　　　殺出離本界訖本司已將捉到賊首仇青等¶
　　　　處斬訖¶
　　　一李宏下潰兵首領王開山名順約三千餘人¶
　　　　在江西界近侵犯潭州攸縣管下作過本司¶
　　　　遣發統領官郝晸馬凖部兵前去掩捕於十¶
　　　　二月初八日襲逐賊人所向到袁州萍鄉縣¶
　　　　并地名雙塘掩擊殺死不計其數生擒到次¶
<pb:KR4d0138_WYG_075-9a>¶
　　　　首領五部統領孟進并賊徒七十餘人奪到¶
　　　　旗三十餘面槍四百餘條鞍馬等及收救到¶
　　　　被虜老小四百餘人外殘黨並各走散復入¶
　　　　江西路界本司已將捉到賊首孟進等處斬¶
　　　　訖¶
　　　一見措置遣發軍馬招捕盜賊下項¶
　　　一本路¶
　　　一賊首彭鐡大名友係在郴州桂陽縣宜城鄉¶
<pb:KR4d0138_WYG_075-9b>¶
　　　　三單團作過¶
　　　一賊首鄧裝在郴州宜章縣管下見占據莽山¶
　　　　劄寨¶
　　　一傜人首領楊再興等在武岡軍管下聚集萬¶
　　　　衆出沒不常燒劫作過¶
　　　一隣路見有盜賊與本路接界見差兵將把截¶
　　　　防托¶
　　　一湖北路賊首楊么占據鼎州龍陽沅江縣管¶
<pb:KR4d0138_WYG_075-10a>¶
　　　　下地分恃水乘船出沒時復侵犯潭州益陽¶
　　　　湘隂縣地分作過¶
　　　一江西路界州縣見有劉忠李宏馬友下潰兵¶
　　　　首領張成及姓髙姓劉人數頭項未見的實¶
　　　　人數時復侵犯潭州劉陽等縣作過¶
右件如前謹録奏聞¶
　　楊么占據洞庭係湖北路本司已遣軍馬把截奏¶
　　　狀¶
<pb:KR4d0138_WYG_075-10b>¶
契勘土賊楊么黄誠等占據洞庭青草三江之險聚衆¶
數萬出沒鼎澧潭岳荆南峽州數千里之地為荆湖腹¶
心之大患臣已嘗奏聞去訖近來賊寨數出牓文訛言¶
指斥自稱爺法不奉正朔殺戮招安使臣誘脅近地民¶
户兇悖不遜大叚猖獗若不趂此春冬水涸之時速行¶
討蕩竊慮將來江湖水勢泛漲賊益得計侵犯州縣難¶
以支吾縁楊么黄誠等寨柵巢穴並在鼎州龍陽沅江¶
兩縣界去鼎州止三二十里逺者不過五六十里於湖¶
<pb:KR4d0138_WYG_075-11a>¶
南潭州正與益陽湘隂兩縣接界近准尚書省劄子備¶
坐今年九月二十四日聖㫖指揮節文諸路帥臣帶宣¶
撫者並罷荆湖南北路各𨽻本路帥司劄付本司臣已¶
遵依施行其鼎州係湖北路即不𨽻屬臣本司照對鼎¶
州有兵萬人屢與楊么賊徒見陣慣習水戰見有戰船¶
可用而臣本司元撥到兵將及新收招降之衆皆係北¶
人自來不諳水戰又臣初到湖南計置打造戰船倉卒¶
未辦今來趂時討捕楊么黄誠平蕩巢穴全藉鼎州進¶
<pb:KR4d0138_WYG_075-11b>¶
兵臣本司軍兵可防托把截本路界分使喚欲望聖慈¶
特降睿㫖催促鼎州及早進兵庶㡬賊衆有殄㓕之期¶
不至滋蔓¶
　　已撥益陽財賦應副鼎州來年財賦取自指揮奏狀¶
勘會臣先䝉恩除荆湖廣南路宣撫使於今年八月内¶
到本路據知鼎州程昌禹申錢糧急闕乞行支撥臣已¶
輟那錢三萬貫及續於益陽縣今來秋苖米内支撥一¶
萬碩應副鼎州外又據程昌禹申録到尚書省劄子奉¶
<pb:KR4d0138_WYG_075-12a>¶
聖㫖令潭州權撥益陽縣財賦應副鼎州縁臣本司及¶
潭州即未曽被受前項聖㫖已具因依申奏朝廷未䝉¶
回降處分間又累據程昌禹申委是急闕乞支撥應副¶
臣遂更不待朝廷報下逐急將本縣苖米除已撥一萬¶
碩應副鼎州及二千碩般赴鼎州應副張宗元等人兵¶
之用外掯留本縣合用之數有其餘正米六千餘碩并¶
耗米四千餘碩並撥付鼎州去訖今又據程昌禹申本¶
司錢糧闕乏乞將益陽縣財賦盡數支撥應副尋行下¶
<pb:KR4d0138_WYG_075-12b>¶
本縣契勘據知益陽縣事魏舜臣申本縣自今年正月¶
一日至今每日所收酒稅牙契并夏稅折納等錢䝉福¶
建等路宣撫使司本路轉運司及本州累行差官下縣¶
盡數剗刷應副大軍支遣了當今來將欲年終日逐續¶
收錢數不多分樁諸司窠名餘剰些小係省錢只可應¶
副得本縣批支土軍舖兵及過徃官兵外只有一色秋¶
稅苖米豁去被賊殘破逃田等數實催二萬五千四百¶
六十餘碩除已支撥及掯留外應副鼎州正米一萬六¶
<pb:KR4d0138_WYG_075-13a>¶
千二百六十餘碩耗米四千二百四十餘碩通共應副¶
過二萬五百餘碩節次般赴鼎州訖今來本縣委實更¶
無錢貫可以撥付鼎州臣已再行下本縣將紹興二年¶
歲終見在酒稅牙契等錢除掯留支用外盡數撥與鼎¶
州訖臣今照對近承朝廷指揮諸路帥臣帶宣撫使並¶
罷荆湖南北廣南東西各𨽻本路帥司本司一行軍馬¶
支用錢糧浩瀚既無二廣財賦通融應副又撥益陽縣¶
財賦應副鼎州委實難以支吾兼據程昌禹申本州屯¶
<pb:KR4d0138_WYG_075-13b>¶
兵萬人月支米一萬四千餘碩歲計支米一十六萬八¶
千餘碩月支錢一萬五千餘貫歲計支錢一十八萬餘¶
貫雖今來撥益陽一縣財賦其闕少數目尚多若非朝¶
廷措置應副或於廣南西路支撥不唯鼎州决至闕誤¶
兼湖南財賦窘廹亦難以供贍衆軍所有益陽縣今年¶
冬財賦已盡撥付鼎州外其紹興三年分夏秋稅并酒¶
稅牙契等錢更合取自朝廷指揮伏望聖慈特降睿㫖¶
詳酌施行¶
<pb:KR4d0138_WYG_075-14a>¶
　¶
　¶
　¶
　¶
　¶
　¶
　¶
　¶
<pb:KR4d0138_WYG_075-14b>¶
　¶
　¶
　¶
　¶
　¶
　¶
　¶
　梁谿集巻七十五¶
