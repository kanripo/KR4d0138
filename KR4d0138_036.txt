# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:01.458329
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷三十六
<pb:KR4d0138_WYG_036-1a>¶
欽定四庫全書¶
　梁谿集巻三十六　　　　　宋　李綱　撰¶
　　擬制詔二¶
　　　制十三首¶
　　誡諭士大夫敦尚名節詔¶
朕嗣守基圖託于士民之上夙興夜寐罔敢怠遑思所¶
以圖回治功陶成風化者實頼士大夫砥節礪行作民¶
孚先以善天下之俗今則不然背公營私附下罔上無¶
<pb:KR4d0138_WYG_036-1b>¶
宿道向化之志有締交死黨之心&KR0034;詬頑頓而㢘恥之¶
風衰冐沒輕儳而忠厚之行熄方其平居高論闊議真¶
若可信一旦遇利害僅如毛髪遽失其守責其立朝可¶
觀臨大節而不可奪也難矣名節若此朕何望焉豈朕¶
所以帥之者未至歟將狃于流俗而未易遽革歟昔先¶
王之盛時在位皆節儉正直德如羔羊而風化之所行¶
至於中林之兎罝莫不好德漢上之㳺女無思犯禮何¶
其盛哉朕甚慕之士大夫其思所以革心易慮稱朕意¶
<pb:KR4d0138_WYG_036-2a>¶
者務敦實而去浮華止奔競而崇静退使㢘耻之風忠¶
厚之行藹然著明足以鼓動當世則爵禄之加何吝之¶
有詩不云乎靖共爾位好是正直神之聽之介爾景福¶
易不云乎鳴鶴在陰其子和之我有好爵吾與爾靡之¶
可不勉歟其或不悛邦有常刑朕不汝貸故兹詔諭想¶
宜知悉¶
　　誡諭三省宻院修舉熈豐政事詔¶
朕惟神宗皇帝考道據德制法作憲新美百度允釐庶¶
<pb:KR4d0138_WYG_036-2b>¶
工若昔大猷肇造三省樞宻院凡天下之政悉分統之¶
曰中書省根本機務實專敷奏除授之任曰門下省出¶
納命令實掌論駮省讀之職曰尚書省奉行政事所以¶
總治曰樞宻院典司樞要所以本兵由中以制外端本¶
以御末綱紀法度燦然畢陳是以熈豐之治格于上下¶
與古匹休何其盛哉肆朕纂承駿惠先烈繼志述事罔¶
敢怠遑熈豐之所施設而已然者遵制揚功而率由之¶
熈豐之所有意而未備者増光潤色而推廣之制禮作¶
<pb:KR4d0138_WYG_036-3a>¶
樂興事就功以大有為于當世法完令具布在方冊施¶
于四方實頼三省樞宻院臣僚維持緝熈各揚厥職修¶
舉政事以紹隆神考之丕績惟爾六七大臣其尚同心¶
一德協恭和衷可否相濟于未然之前號令必行於已¶
出之後夙夜匪懈勤勞王家永孚於休同底于道則予¶
一人膺受多福爾亦有無窮之聞不其韙歟故兹詔諭¶
想宜知悉¶
　　誡諭百官毋得越職犯分詔¶
<pb:KR4d0138_WYG_036-3b>¶
朕惟先王設官分職以法為分小大詳畧各有等差猶¶
之耳目股肱相待以成體罔或侵越故能總衆職修庶¶
政而天下治惟我神考若昔大猷肇新官制内之省臺¶
寺監外之監司郡縣之吏允釐厥職纎悉完具布在方¶
冊炳若丹青肆朕纂承祗遹先烈屢下詔書不匿厥㫖¶
俾官修其方毋得越職犯分以干邦憲庶幾繼志述事¶
與三代同風而比日以來卿士大夫不安分守非所當¶
議倡為險膚非所當為公肆妄作無宿道向方之志有¶
<pb:KR4d0138_WYG_036-4a>¶
沽激僥倖之心豈朕所以告戒之未至歟將士狃於流¶
俗而未易以遽革歟傳曰侵官冐也離局姦也詩曰靖¶
共爾位好是正直神之聽之介爾景福古之君子明于¶
義命而思不出位故能受靖共之福而無姦冐之刑朕¶
甚嘉之子大夫其思所以安於分守者各共乃事齊乃¶
位度乃口以聽予一人之作猷其或不恭邦有常刑必¶
罰無赦故兹詔諭想宜知悉¶
　　誡諭省臺寺監修舉職事詔¶
<pb:KR4d0138_WYG_036-4b>¶
昔我神考若稽大猷董正治官允釐邦采省臺寺監各¶
有攸司本末維持大小承式綱紀號令百度鼎新肆熈¶
豐之治格于上下雖三代之隆無以加也朕纂紹丕圖¶
祗遹先烈宵衣旰食勵精為治思所以繼志述事以昭¶
先帝之休德者顧官制布在方冊炳如丹青制而用之¶
存乎法推而行之存乎人屢降詔書具宣德意庶幾卿¶
士大夫修舉職事振起治功以追熈豐之盛而比日以¶
來省臺寺監安習因循偷惰茍簡有豐禄營私之志無¶
<pb:KR4d0138_WYG_036-5a>¶
守法奉公之心慢令瘝官玩嵗愒日尚書政事之本動¶
多稽違御史風憲之司恬不糾察寺監失職百官廢弛¶
夫省臺寺監所以推行朕之法令奉朝廷而倡郡縣者¶
也曠慢若此朕何望焉豈朕所以率之者未至歟將告¶
教不足以感孚必待刑戮加焉而後革歟書不云乎功¶
崇惟志業廣惟勤卿士大夫其思所以克勤勵志宿道¶
向方以顯白功業者務稱朕意其或不恭邦有常刑朕¶
不汝貸故兹詔示想宜知悉¶
<pb:KR4d0138_WYG_036-5b>¶
　　誡諭監司按察州縣詔¶
朕祗紹丕基撫有方夏勵精求治興事就功皆以利安¶
元元為本深懼州縣之吏不能承流宣化達于吾民建¶
置監司分道按察或總漕計或司詳刑或掌常平之政¶
或專學校之法職雖不同而所以按察州縣其任一也¶
方其出使朕親御便殿以臨遣之及其還歸復使進對¶
以盡諮謀度詢之義視遇之禮亦已重矣庶幾德意志¶
慮得以下達而吏之臧否民之利病不壅于上聞内自¶
<pb:KR4d0138_WYG_036-6a>¶
畿甸外薄嶺海萬里之遠風流而令行德洋而恩普吏¶
稱其職民安其業以底太平之盛而監司未有卓然修¶
舉職事稱朕意者其故何耶今州縣之間貪吏依勢以¶
侵漁姦吏舞文而巧詆無宿道向方之志有背公營私¶
之心法完令具布在方冊而吏惰弗䖍荒失詔命使元¶
元之民不被其澤良法美意殆為虚文而監司曽莫之¶
恤惟以簿書期㑹為急務蔑視寒士捃摭細故以塞責¶
而彊禦權勢之吏贓汙貪籍恬不誰何夫監司朕所以¶
<pb:KR4d0138_WYG_036-6b>¶
寄耳目之任也失職若此朕何望焉其自今以徃各揚¶
厥職按察所部凡姦貪惰慢之吏曠職失守違法害民¶
徇流俗而無奉上之心者悉以名聞當議竄黜以為羣¶
吏之戒其或附下庇姦畏避不舉得於訪聞罪不汝貸¶
故兹詔諭想宜知悉¶
　　誡諭士大夫朋黨詔¶
朕惟唐虞之世臯陶稷契之臣都俞吁咈於廟堂之上¶
更相稱譽而無比周之操百僚師師盡其智能以效官¶
<pb:KR4d0138_WYG_036-7a>¶
職庶政惟和萬邦咸寧後世想望而不可跂及朕甚慕¶
之肆朕纂紹丕圖虚心以治陟降厥士法天地之無私¶
庶幾振起治功同底于道而執政大臣不能體朕之意¶
有所薦引任為已功士大夫不明於事君之義者因亦¶
從而歸之背公營私附下罔上人無賢否進非其門則¶
極力以排事無是非建非其意則騰口而議兹風不息¶
浸成朋黨豈社稷之福哉比已簡其尤者投之遠方置¶
之㪚地以為䜛說殄行震驚朕師者之戒其自今以徃¶
<pb:KR4d0138_WYG_036-7b>¶
大臣毋以薦引人材衒鬻而市私恩小臣毋以因其薦¶
引阿附而忘公義靖共爾位壞植㪚羣以聽予一人之¶
作猷其或不悛邦有常刑必罰無赦故兹詔諭想宜知¶
悉¶
　　誡諭帥臣修飭邉備詔¶
朕撫有方夏敉寧萬邦蠻夷向風稽首來享蠢兹西戎¶
昏迷不恭敢讐大邦誘逋逃之臣率鯨鯢之旅搔擾疆¶
場䖍劉邉陲裒兇鞠頑曠誅積稔神怒人憤勦殄有期¶
<pb:KR4d0138_WYG_036-8a>¶
爰命虎臣徃行天討惟爾六七帥臣實分閫外之寄為¶
予爪牙整我六師修飭邉備奉指蹤之畧遵制勝之謨¶
靈旗西指此誠壯士功名之㑹也爾其振勵士氣奮張¶
軍容繕甲兵具卒乘明號令信賞罰同士卒之甘苦習¶
山川之形勢玩冦掌上視冦目中使戰必勝攻必取日¶
百里以闢國月三㨗以奏功肅清一方掃蕩巢穴流沙¶
瀚海歸輿地之圖元惡大憝正藁街之戮以攄宿憤大¶
震天聲時汝之績不其韙歟其或不恭邦有大刑朕不¶
<pb:KR4d0138_WYG_036-8b>¶
汝赦故兹詔諭想宜知悉¶
　　勸農詔¶
農天下之本也民之所恃以生也民不務本而事末則¶
其生不遂故先王之政以食為首商人以嵗事來辟則¶
戒以稼穡匪懈周人遣諸侯於廟則戒以新畬銍刈其¶
務農重穀如此用能享豐年之報有積嵗之儲教化行¶
習俗美而頌聲興朕甚慕之今朕開千畆之籍行三推¶
之禮躬秉耒耜播穜穋之種以給郊廟之粢盛率民敦¶
<pb:KR4d0138_WYG_036-9a>¶
本為天下先庶幾四方風動與古匹休朕意厚矣夫承¶
流宣化推朕德意而致之民者守令之職也其務勸農¶
教之稼穡省其耕歛勿違其時勿奪其力非須繫逮毋¶
輙追呼以妨農功使服田力穡享有秋之利衣食滋殖¶
立太平之基稱朕意焉故兹詔諭想宜知悉¶
　　恤刑詔¶
朕惟昔之治天下者主於德教而以刑弼之刑非所以¶
先也虞舜好生而民不犯成康刑錯而頌聲興下逮漢¶
<pb:KR4d0138_WYG_036-9b>¶
唐盛時亦皆斷獄數百幾致不用朕甚慕之爰自臨御¶
以來制禮以齊民本仁而出政屢降御筆惟刑之恤定¶
笞法减杖數寛節辰原貸之恩嚴桁楊非法之禁庶幾¶
德化感孚刑罰清而民服以追治古之盛而四方典獄¶
之吏未能稱朕欽恤之意惰吏慢令而弗䖍姦吏舞文¶
而巧詆訊鞠論報掠治傅爰皆有法式莫克遵承依勢¶
作威倚法肆暴公然違戾詔㫖使吾民陷于罪罟而未¶
臻刑措之風殆此曹致也自今應刑獄官司敢為暴酷¶
<pb:KR4d0138_WYG_036-10a>¶
不如法者在京委尚書刑部在外委提㸃刑獄按察以¶
聞邦有常刑朕不汝貸故兹詔諭想宜知悉¶
　　誡諭守令推行御筆寛恤詔¶
朕惟祖宗創業守成以仁治天下重熈累洽與古匹休¶
肆朕纂承祗遹先烈宵衣旰食勵精為治立政造事所¶
以利安元元者一以寛恤為先屢降御筆手詔播告之¶
修不匿厥㫖庶幾仁治克紹祖宗風動四方以成太平¶
之化而比日以來監司守令奉命不䖍坐視詔書徒掛¶
<pb:KR4d0138_WYG_036-10b>¶
墻壁以為文具廢法慢令恬不加恤夫承流宣化推朕¶
德意志慮而達之民者監司守令之職也失職若此朕¶
何望焉其自今以徃各揚乃職應前後頒降寛恤事件¶
竭力遵承毋致違戾使四方萬里之遠實德及民以稱¶
朕意其或不恭守令仰監司監司仰按察互相糾舉以¶
聞邦有常刑朕不汝貸故兹詔諭想宜知悉¶
　　誡諭禮官嚴奉祠祭詔¶
朕嗣有令緒夙夜嚴恭齊明祀事以承上下神示社稷¶
<pb:KR4d0138_WYG_036-11a>¶
宗廟罔不祗肅深懼有司不能奉承德意昭格神休屢¶
降詔書不匿厥㫖庶幾恪慎精潔副朕明禋恤祀之意¶
而比日以來執事不䖍玩習茍簡恬弗加省牲幣禮料¶
取具臨時擯賛跪興不中儀式達于朕聽良用憮然夫¶
祀國之大事也職在禮官委任甚重廢法慢令朕何望¶
焉自今其務所以肅恭自盡稱朕意者敢或不恭邦有¶
常刑朕不汝貸故兹詔諭想宜知悉¶
　　誡諭學者辭尚體要詔¶
<pb:KR4d0138_WYG_036-11b>¶
朕自臨御以來建學校聨師儒一道德以教養天下之¶
學者屢降詔書崇雅黜浮庶幾文章之盛深醇典正炳¶
然與三代同風而自兩漢以來為不足議也朕之待士¶
至矣比覽貢士程文猥釀不綱氣格卑弱刻意以為高¶
者浮誕恢詭而不協于中騁辭以為辯者支離蔓衍而¶
不根于理文之不振未有甚于此者朕甚羞之豈子大¶
夫平日所以講貫之者未至歟抑偷取臨時務應有司¶
之求而怵於得失歟夫文以意為主以氣為輔以辭彩¶
<pb:KR4d0138_WYG_036-12a>¶
為之衛翼本之固者其發為英華必茂源之深者其流¶
為波瀾必遠子大夫其思所以廓養意氣涵養本源者¶
博極古今根柢仁義六經之書諸子百家之說必深究¶
而明辨之則見於文辭者體要兼備宜有可觀者朕有¶
好爵與爾靡之可不勉歟故兹詔諭想宜知悉¶
　　誡諭守令勸課農桑詔¶
朕惟生民衣食之原莫重於農桑故豳詩陳王業之艱¶
難孟子言王道之本必以是為先今海内承平之乆生齒¶
<pb:KR4d0138_WYG_036-12b>¶
日衆一夫不耕或受之飢一婦不蠶或受之寒飢寒切于¶
肌膚求民興於禮義㢘耻而亡為非不可得也肆朕開¶
千畆之籍行三推之禮躬耕以供粢盛后浴種獻繭親¶
蠺以為祭服率民敦本為天下先庶幾四方風動與古¶
匹休朕意厚矣夫承流宣化推朕德意而致之民者守¶
令之職也其務勸課農桑毋違其時毋奪其力非事須¶
繫逮毋輙追呼以妨其功崇本抑末使末技㳺食之民¶
轉而緣南畆杼軸之女親其蠺織四方萬里之遠男子¶
<pb:KR4d0138_WYG_036-13a>¶
畆婦人桑絲身穀腹衣食滋殖蓄積足以備災害而無¶
飢寒匱乏之患稱朕意焉故兹詔示想宜知悉¶
　¶
　¶
　¶
　¶
　¶
　¶
<pb:KR4d0138_WYG_036-13b>¶
　¶
　¶
　¶
　¶
　¶
　¶
　¶
　梁谿集巻三十六¶
