# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:01.571068
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷四十三
<pb:KR4d0138_WYG_043-1a>¶
欽定四庫全書¶
　梁谿集巻四十三　　　　　宋　李綱　撰¶
　　表劄奏議五¶
　　　辭免兵部侍郎奏狀　論募兵劄子¶
　　　論用兵劄子(御筆批答附/)¶
　　　辭免知樞宻院事劄子¶
　　　辭免知樞宻院事表　乞議不可割三鎮劄子¶
　　辭免兵部侍郎奏狀(宣和七年十二月二十四日/淵聖皇帝受内禪二十九日)¶
<pb:KR4d0138_WYG_043-1b>¶
　　　(准尚書省劄子除兵部侍郎/日下供職具奏辭免恩命)¶
右臣被受尚書省劄子十二月二十九日三省同奉聖¶
旨除臣兵部侍郎日下供職聞命震驚莫知所措臣竊¶
以周建六卿司馬掌九伐之法魏分八座尚書有五兵¶
之曹惟是貳卿實重其選况今强隣内侮邊隅動揺方¶
艱難多事之秋陛下克篤武志張皇六師以昭藝祖之¶
丕烈宜有英俊来應昌期如臣孱庸何足採拔雖往年¶
論事濫得於虚名然今日建官宜收夫實效寵遇過厚¶
<pb:KR4d0138_WYG_043-2a>¶
報稱誠難&KR0133;寢誤恩以安愚分¶
　　論募兵劄子(宣和七年十二月二十八日延和殿/賜對得旨講求募兵之策二十九日)¶
　　　(蒙恩除兵部侍郎日下供職三十日再對/延和殿進呈乞委臣相度具畫一施行)¶
臣近蒙恩賜對便殿面奉聖訓講求募兵之策臣竊謂¶
今日募兵訓練宜依倣周官伍兩卒旅師軍之制創作¶
六軍毎軍二萬五千人合十五萬人先㑹計在城畿甸¶
禁兵數目若干諸色廂軍揀選强壯者數目若干不足¶
則召募應逃亡軍不拘曽作盗賊有罪犯諸色人不足¶
<pb:KR4d0138_WYG_043-2b>¶
則起畿甸保甲不足則起近畿州縣民兵即時團練為¶
保仍於吏部右選召募大小使臣校尉曽應中武舉及¶
有邊功及有方略人量材選充部轄將校近上將佐自¶
朝廷選差其召募去處合分作四項一項招揀一項刺¶
填一項團結一項給賜利物並即時相關了當候人數¶
足日令於京城四壁園苑内先屯逐時訓練其合用旌¶
旂金鼓甲胄器仗帳幕什物並計定數目分委開封府¶
將作少府軍器監即時置造應副不旬月間可以集事¶
<pb:KR4d0138_WYG_043-3a>¶
如合聖意乞委臣相度具畫一奏聞施行取進止¶
　　論用兵劄子¶
臣伏領御批降付臣僚所上奏劄不知何人所陳皆與¶
臣意暗合乃知今日不為無人在陛下採其言斷而行¶
之而已唐韓愈有言不赦不疑惟天子明凡此蔡功惟¶
斷乃成正謂此也易於謙之上六穪利用行師征邑國於¶
師之上六穪大君有命開國承家小人勿用葢謙之極¶
非利用行師不足以濟功師之成非戒用小人不足以¶
<pb:KR4d0138_WYG_043-3b>¶
保治今陛下之於金人卑辭厚幣靡不順其謙極矣然¶
金人驕悖愈甚其勢非用師不能有濟以臣料之不得¶
已而用兵其功必成然功成之後在陛下以小人為戒¶
而已臣愚伏望聖慈深考聖人之言斷自淵衷無為浮¶
議所動則大功一成中國數十年可以無憑陵之患不¶
然憂未艾也所降奏劄更容臣来早將上面稟聖訓謹¶
録奏知¶
　　　御筆¶
<pb:KR4d0138_WYG_043-4a>¶
　然不可輕若他先敗盟可也慎之慎之¶
　　辭免知樞宻院事劄子¶
臣伏奉聖旨知樞宻院事日下供職聞命震驚罔知所¶
措竊以樞麻之長兼統兵機宜得瑰竒之人以居其任¶
然後可以將率三軍之衆折衝萬里之外臣本書生進¶
由庠序以忠義自許妄意事功而性剛才拙動輒多忤¶
宣和初道君太上皇帝識㧞執筆螭㘭日侍清光屬大¶
水㬥至士庶爭具舟栰無敢言其所以然者臣謂此非¶
<pb:KR4d0138_WYG_043-4b>¶
小變上疏指陳冀得直前論事當路擠排流落七載道¶
君太上皇憐而收之使貳奉常永惟大度之私方圖國¶
士之報去冬因邊吏弛備盗據全燕肆其凶虐來犯王¶
略太上皇厭萬幾之煩欲授聖子意有未發臣與少宰¶
吳敏力建大策贊成内禪歳首太上皇帝南幸江淛羣¶
臣亦有勸陛下為避狄之計者臣又躬述利害回鑾輿¶
之幸為固守之策斯皆臣子常分初無涓埃可言陛下¶
不以臣鄙驟加褒用擢自庶寮不五日而參大政仍委¶
<pb:KR4d0138_WYG_043-5a>¶
以親征行營使事臣感陛下不世殊遇&KR0133;殫犬馬之力¶
受任以来夙夜憂勤深恐勲績不效以負陛下知人之¶
明故策閱將士率勵士卒躬冐矢石登城以禦敵晝夜¶
廵警戢姦以安衆間遣使移檄河北諸鎮使預為隄防¶
忘食不寐修戰具嚴守備以俟援師援師既集欲因利¶
乗便進營逼虜使進不得攻退無所掠勢窮食盡渡河¶
而遁擊其半濟勝可萬全計慮已定而姚平仲引衆出¶
城幾敗大事然平仲受節制於宣撫不聞命於行營二¶
<pb:KR4d0138_WYG_043-5b>¶
月一日夜半平仲之出种師道亦不知之在微臣實無¶
所與其夜四皷陛下聞其交鋒詔臣應援頃刻之間使¶
者三至臣適感寒伏枕力疾承命出景陽門至班荆館¶
親督將士列在要衝分遣兵馬解范瓊王師古等圍親¶
以中軍捍禦賊馬射殺金人甚衆是夜臣宿城下明日¶
復列陣與賊相望臣所統兵士氣百倍然臣其晚求對¶
不可已而賜醴恐懼自省莫測其原仰賴陛下至仁至¶
聖灼見臣愚款實無他腸特賜宸翰許之保全與其空¶
<pb:KR4d0138_WYG_043-6a>¶
乏加賜縑金未逾三宿亟垂召命俾還舊物詔臣速為¶
守禦之事諭以怨仇嫌謗欲持平仲之罪中傷微臣伏¶
惟陛下天地父母覆幬生成之恩不可為量瞻謝之際¶
感涕交集徳施罔極捐軀弗避惟是都城細民因間殺¶
掠内侍理宜彈壓臣躬稟聖旨即取其最不逞者斬數¶
十人梟首通衢以靖羣衆重沐聖恩令臣知樞宻院事¶
竊惟和議既成金人擁重貲邀名鎮不戰而得所欲臣¶
誠私心痛之既乖臣本志兼統軍事豈其所宜祖宗舊¶
<pb:KR4d0138_WYG_043-6b>¶
法兵符出於宻院而不得統其衆兵衆𨽻于三衙而不¶
得專其制今臣既統行營之兵又制樞宻之令考之舊¶
法未見其可臣竊謂羯㓂初退四方勤王之師未有所¶
屬中都畿邑團結保甲之兵未有所處欲於旬日之間¶
犒賞條具以勤王之師盡附制置使姚古种師中使司¶
牧圉以團練保甲分還州縣使各樂業内外人心既以¶
敉寜臣當抗章自陳請辟賢路以逺䜛謗全陛下始終¶
之恩此心素定有如皦日昔張良作漢腹心髙祖數罹¶
<pb:KR4d0138_WYG_043-7a>¶
困阨良常有力乃&KR0133;從赤松子逰李泌入議唐事肅宗¶
復兩京泌謀居多乃欲隠衡山此皆豪傑邁往之士乗¶
時遇主以成功業久安顯位何所不可而屏門以避患¶
禍猶至於此况臣單立一身朝無親黨乏昔人之功業¶
而有不貲之䜛謗豈得安處寵榮不知戒懼今縱内外¶
粗安未敢亟去若叨冐巍峩進長樞庭非所宜據固當¶
懇辭得請而後已伏望聖慈察臣至誠出於至切非敢¶
矯飾務為虚文特降睿旨追寢隆恩以安愚分不勝大¶
<pb:KR4d0138_WYG_043-7b>¶
&KR0133;¶
　　辭免知樞宻院事表¶
臣言伏奉制命除臣知樞宻院事尋具劄子辭免蒙降¶
詔不允者武有七徳宜恢經逺之䂓望臨一時乃副由¶
中之命豈材慙於柱石亦位長於樞衡輒恃至慈求安¶
㣲分中謝伏念臣資性淺窳學術迂疎常自信其樸忠¶
頗著聞於狂直思忘身而洵國慕以道而事君抗章隔¶
左史之班折而焉撓趣召貳奉常之職知無弗為偶羯¶
<pb:KR4d0138_WYG_043-8a>¶
冦之負盟連叛臣以犯順吞噬幽薊蹈藉河山方國家¶
有警之時正臣子竭誠之際上皇順天心而授聖子克¶
成堯舜之仁陛下因民欲以保神京更邁宣光之業豈¶
係人力實賴天功而臣叨擢任於肅機仍倚充於元帥¶
受恩至渥懐報靡遑選練六師每揚聲於出戰嚴飭百¶
雉專悉力以登陴克張羆虎之雄昭示金湯之固火逼¶
甘泉而不恐騎至渭水以何虞俟集援師式遵廟算猛¶
將輻凑各喋血乘勝之有聞壯士雲屯皆投石超距而¶
<pb:KR4d0138_WYG_043-8b>¶
可用欲連營而並進擬堅壁以相持使其形勢衰疲糧¶
食空乏指歸路而棄甲視洪流以爭舟斯奮擊而無亡¶
矢遺鏃之勞爰邀截而絶疋馬踦輪之返重幣復得如¶
荀息奉璧之竒貴質来歸笑知罃寘楮之陋惜貪夫之¶
妄作悵幽黙而失圖端賴英明亟加延見察兵端之動㣲¶
臣初不預知宣獨斷之威衆䜛真莫能蔽増領備禦之¶
政俾兼宥宻之謀鑒照若兹捐糜罔避然孤危之跡僅¶
免謗傷而狡獪之謀既從和議驚魂未定施表餌以何¶
<pb:KR4d0138_WYG_043-9a>¶
堪素志不伸覽韜鈐而有愧行即引去尚留須㬰將分¶
布勤王之人且區處復業之衆回道君清蹕於淮浙遂¶
天子崇養於晨昬彗掃星流畫久逸永寜之至計天開¶
地闢應中興重歡之美談然後請辭寵榮務逺權勢學¶
道輕舉追辟穀之張良放意收身效㸔山之裴度庶全¶
終始或解怨仇儻冒居右府之先慮莫保畏途之戒伏¶
望皇帝陛下審易盈之量慎難進之風曲回渙文矜存¶
確素恐至於惑譬若載鼷以車賞不敢當&KR0133;復屠羊之¶
<pb:KR4d0138_WYG_043-9b>¶
肆¶
　　乞議不可割三鎮劄子¶
臣契勘昨任太常少卿日於去年十二月二十八日上¶
殿劄子論事内一項言金國遣使有所邀求其他可從¶
唯求割河北之地雖尺寸不可許但當答以祖宗境土¶
為人子孫當固守之且河北燕山接境有塘泊以為固¶
今割以與之則險阻之地盡在彼疆何以立國當擇使¶
往以死爭之其後金人犯闕遣使議和李梲鄭望之等¶
<pb:KR4d0138_WYG_043-10a>¶
實任其事而金人所須欲以親王宰相為質還歸朝人¶
割三鎮地多索金銀物帛之數臣與李邦彦廷爭以為¶
宰相當往而親王不可往歸朝官當與而三鎮之地不¶
可與金銀物帛之數當量力與之不然後且有悔當時¶
議論與羣臣不合因再拜丐罷蒙陛下厚恩撫慰再三¶
俾專治兵方時艱難不敢力請至於誓書之類並不與¶
聞然猶力留三鎮之詔以待勤王之師俟其大集因欲¶
以將帥之意檄軍前以改誓書既而姚平仲妄作小衂¶
<pb:KR4d0138_WYG_043-10b>¶
臣亦罷黜而三鎮之詔遂行方今金人退師已逺挾質¶
以往必期於得地而後已如三鎮果下則異時河北河¶
東必不能守宻邇畿甸宗社可憂萬一三鎮固守不下¶
彼必挾親王以行陛下手足之愛何以為懐由是觀之¶
當時計議奉使之臣得不深罪自金人渡河後數日方¶
遣兵防屯不復尾擊葢以親王之故然而金人本約親¶
王至河而返今已爽約又沿路屠戮横屍滿野則知議¶
明約已不可守異時既得三鎮别求釁端不旬日而至¶
<pb:KR4d0138_WYG_043-11a>¶
城下其患豈淺淺哉今雖遣姚古种師中渡河為三鎮¶
聲援然相去金人二十餘程緩不及事臣恐三鎮人心¶
動揺或不能守將來建置帥府與之對壘當於何郡控¶
扼防托當以何兵蓄聚糧草當以何法遣將命帥當以¶
何人此四者皆不可不預為之隄防臣昨已嘗具劄子¶
乞令遣計議之臣措畫未蒙施行當今急務無大於此¶
&KR0133;下臣章令在廷之臣集議擇其所長而行之天下不¶
勝幸甚¶
<pb:KR4d0138_WYG_043-11b>¶
　¶
　¶
　¶
　¶
　¶
　¶
　¶
　梁谿集巻四十三¶
