# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:03.258463
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷一百二十八
<pb:KR4d0138_WYG_128-1a>¶
欽定四庫全書¶
　梁谿集巻一百二十八　　　宋　李綱　撰¶
　　書二十一¶
　　　與折樞密第一書　　與折樞密第二書¶
　　　與張子公舍人書　　與向伯恭殿撰書¶
　　　與陳司諫第一書　　與陳司諫第二書¶
　　　與岳少保第一書　　與岳少保第二書¶
　　　與岳少保第三書　　與岳少保第四書¶
<pb:KR4d0138_WYG_128-1b>¶
　　與折樞密第一書¶
區區造朝之日適當樞密端明近拜之時得與榮觀殊¶
以為幸主上聖學日躋慨然有恢復中原之志願言展¶
盡底藴協賛中興以副海㝢之望衰病無堪誤䝉朝廷¶
付以江西一路之重本欲造膝力辭上恩優渥不容遜¶
避承命而行苐切皇懼江西當旱暵之餘闕乏尤甚近¶
得交代胡侍郎書云倉廪空然向去攴給官兵錢糧未¶
有指准自非朝廷應副决致疎虞已具劄子干告朝廷¶
<pb:KR4d0138_WYG_128-2a>¶
乞支撥茶引等錢敢望鈞慈特賜矜察昨嘗以吳元中¶
事拜聞不知曽因為開陳否公與之素厚而又知其本¶
末為尤詳如䝉以片言一雪九泉之寃少䘏其家想銜¶
感於地下何有窮已幸望垂念¶
　　與折樞宻第二書¶
竊讀詔書恭審車駕省方親勞將士帷幄謀慮伏計不¶
無有勤神用某承乏方面衰病日加大懼曠闕廹於防¶
秋未敢堅為去就止俟觧嚴即申前請仰頼鈞芘終冀¶
<pb:KR4d0138_WYG_128-2b>¶
有以覆護之也累告朝廷及都督行府乞遣發防秋軍¶
馬雖屡被指揮許差至今未有至者竊料廟謨必謂淮¶
南襄漢屯兵則江西為内地正恐不然預備不虞防患¶
當於不必防之處古人之言不吾欺也况今車駕時廵¶
江上上流重地無兵可以控扼何以使某敢任此責藉¶
使邊報無警䖍吉間盗賊未静正以軍單弱無以鎮服¶
之故若不用之以捍禦外冦則當用之以銷弭盗賊是¶
朝廷遣兵不為虗設一路士民日夕徯望非獨某以職¶
<pb:KR4d0138_WYG_128-3a>¶
守之故所私願也伏望鈞慈垂念不勝幸甚幸甚¶
　　與張子公舍人書¶
某啓子公中書舍人台座人還奉書貺竊審履兹秋暑¶
台候多福為慰區區同骨肉幸安但入秋以來殊闕雨¶
澤螟蟘漸生嵗事殊可慮也徧禱羣祀及迎請西山羅¶
漢奉祀於州廨中雷雨立至苐所及不廣闔境殊未霑¶
足真所謂表意而已聞江東湖南亦苦旱信有時数所¶
可惜者去嵗大稔無本以廣糴耳誤恩遷秩力辭不獲¶
<pb:KR4d0138_WYG_128-3b>¶
兩被詔㫖不得再有陳請廹於威命黾勉祗受不勝慙¶
悚自春夏間所苦瘡瘍乆不痊愈近因中濕得筋攣之¶
疾行歩蹇緩拜跪艱難加以痰眩動多遺忘憂患之餘¶
血氣凋耗自應如此但多在假故深慮妨廢職事有誤¶
一路之寄投閑之請所不敢已輒具劄子干告諸公因¶
見幸為具道其詳使知非是託疾曲從所懇為望撫吉¶
筠袁間盗賊悉已招捕了當䖍冦見亦寕静付之張守¶
憲司假以嵗月不難平也㳂江未有警急之報乗此丐¶
<pb:KR4d0138_WYG_128-4a>¶
罷實非有所規避千萬留意秦相書中懇之尤力必相¶
照亮實有頼其致助也衰病老懶迂疎拙直皆非今日¶
可用之才而又羣小造謗不已無罪無辜讒口嗷嗷必¶
欲中傷豈可不自退藏猶與之較是非曲直哉且如來¶
書所論数事皆是以無為有唱為險膚之說而聽之者¶
乆不覈實遂據以為然此何理哉本州去嵗實催到苖¶
米一十三萬八千餘碩皆係上供及朝廷支用所得以¶
贍養官兵者耗剰之数而已正耗每碩三㪷(内五勝係/轉運司撥)¶
<pb:KR4d0138_WYG_128-4b>¶
(充明/㑹耗)得二㪷五勝為米三萬五千餘碩省耗每碩二勝¶
為米三千餘碩占米加一折納得每碩一㪷為米八千¶
餘碩此皆遵奉朝廷非創例也盤量出剰六千餘碩通¶
計前項凡五萬二千餘碩而州倉月支官兵糧米并諸¶
縣支遣以嵗計之凡八萬六千餘碩除所得耗剰米外¶
兩次䝉朝廷撥到共二萬碩猶侵支上供米二千餘碩¶
見具奏乞銷破今以奏檢録呈以此觀之所傳加耗以¶
歛民一碩至納及二碩六七㪷其可信乎本州夏税和¶
<pb:KR4d0138_WYG_128-5a>¶
買絹去嵗麄惡朝廷督責甚峻且退囬数千疋責以陪¶
納盖縁攬納人與受納公吏通同作弊今嵗不免約束¶
措置立定價值猶减他州十分之三(他州十千有餘/本州十貫二百)今¶
録朝㫖指揮并退囬絹数立定價例文字去㸔以此觀¶
之所傳揀擇太過至民間倍有所費其可信乎本司官¶
屬自幹辦公事以上與簽㕔事每日相見呈覆事可從¶
者無不從之凖備差遣止是差出幹當委以事務遇有¶
職事則禀覆待之之禮自有等䧏胡可均也若謂簡於¶
<pb:KR4d0138_WYG_128-5b>¶
應接致下情不通則不如此上官世羙當兵火之後宰¶
武寕招撫民戸歸業茶租及額皆應令式諸司相率薦¶
之此亦常事若有隠匿非因訟訴何由知之此但薦其¶
職事修舉非薦其行實也若果暴露自有法存豈可逆¶
料而臆度哉凡此数事皆有司存老兄雖疎謬頗亦諳¶
練世故何至懵然全不曉此為此說者雖不吾告吾其¶
知之矣是必近罷去凖備差遣魏申宋彦振也二人者¶
皆小人有所挾以利口為進身之資者此每疎而逺之¶
<pb:KR4d0138_WYG_128-6a>¶
猶懼其凂我胡承公為其所欺頗眤信之敢肆梟鳴真¶
小人之無忌憚也不然則過客之不滿意者吾老矣豈¶
能事厨傳供饋以買一時之譽哉大抵詢事須於士人¶
君子長者用小人之言而疑君子其可乎李倅賢者此¶
間每事委之如此繆政致煩台念何不以書詢之前遣¶
羅韓兩幹官至行朝皆士人相見既欵而畧不及此何¶
也大抵今日士風澆薄不知大體而惟小㢘曲謹之為¶
務如帥一路當今日兵革擾攘之際修城池繕噐甲整¶
<pb:KR4d0138_WYG_128-6b>¶
軍伍理財賦皆是合做底事稍加意為朝廷立家計以¶
備不虞則傍縁為謗紛紛惟端坐不事事茍爵禄以度¶
嵗月者則絶口不道徃徃反稱譽之以為鎮静此俗不¶
革欲任賢使能以成中興難矣輒有数事申陳朝廷皆¶
目前利害並録副本去因見諸公試為道及雖去意已¶
浩然猶未能忘懷庻有補於萬分之一也鳯閣已幾年¶
矣雖隂徳在人者必多然見於行事殊未有聞何也方¶
今僣叛慿陵國勢廹蹙時事搶攘民多凋弊居獻酌論¶
<pb:KR4d0138_WYG_128-7a>¶
思之地豈可效承平時養資望戀寵禄而嘿嘿哉如前¶
奏所陳以虗数督財賦以關子責和糴等事不知曽經¶
鳯閣鸞䑓否此等事放過孰不可過毛舉細故以塞責¶
非所望也有自行朝來者詢問之但云善事貴人不知¶
其他何以得此聲於梁楚間也自十餘年來見相識故¶
舊間有忍窮餓自守者意謂風雨不渝金石不變真若¶
可信一旦得少官職滋味遽失所守便不復知有親故¶
者多矣富貴易得名節難立勉自標建勿傚俗子之趨¶
<pb:KR4d0138_WYG_128-7b>¶
操也宫祠之請繼此當再具奏又不得請即掛冠矣山¶
林深處求一席地息念灰心以究無生之學此外無足¶
言者千萬努力為器業自愛¶
　　與向伯恭殿撰書(正月二十六日/)¶
某頓首啓伯恭都運殿撰使座近人還上狀計已呈浼¶
使至辱教貺竊審履兹新元台候多福感慰無量承被¶
宸翰正薌林之號且得㫖按察浙東諸郡遂為天台鴈¶
蕩之遊可謂盛事趙正之出示唱和長短句便覺勝趣¶
<pb:KR4d0138_WYG_128-8a>¶
在人目前良健羡也輒次韻以發千里一笑得勿他示¶
為幸區區承乏豫章忽見改嵗衰病相仍難堪繁劇已¶
再具奏力祈閑散期於得請亦欲卜居浙東不知有地¶
見容否雖已致書趙相謀一居止處更煩伯恭過日試¶
為詢訪民居僧舍無不可者但得稍寛凉可以度夏為¶
佳異時車駕移蹕建康儻遂可歸無錫守墳墓治田園¶
為終焉之計此外亡足言者近來出入紛紛但轉使髙¶
僧厭世情耳泰發之召必已到行朝不知果能用之否¶
<pb:KR4d0138_WYG_128-8b>¶
伯恭淹回之乆禁近之拜想在朝夕士論已遲之矣世¶
事如影隨形有而非實不以道眼照之有甚是處吾儕¶
老矣切當留意於此或有所聞願以見教也末緣會晤¶
敢冀以時為國自厚前對光寵¶
　　與陳國佐司諫第一書¶
某頓首啓國佐司諫台席近以倥偬稍疎修問苐深馳¶
仰每於舎弟書中聞動静頗以為慰見邸報伏承進對¶
繼有諫垣之除髙名大節素簡上心諒惟敷奏展盡底¶
<pb:KR4d0138_WYG_128-9a>¶
藴大合天意正論有託士夫交慶即日計已供職秋暑¶
未闌伏惟台候多福正阻披承敢冀為國自厚前對光¶
寵¶
某再拜區區抵豫章行四月矣初至之日適當旱暵之¶
餘倉庫匱乏饑民滿野料理錢糧推行賑濟雖細務率¶
皆躬親踰月之後方稍就緒今幸雨暘時若遂成豐年¶
早稻倍穫秋田可望米價頓减物情少蘇誠拙者之幸¶
但秋氣已深邊事方棘乞兵于朝止云關送都督行府¶
<pb:KR4d0138_WYG_128-9b>¶
累告行府止云見議遣兵目今軍馬止有申世景下千¶
餘人以一路十数郡付一書生使談笑折衝恐無此理¶
况江西上流之地去偽境不逺緩急何以支梧實難虗¶
任此責近上章丐宫祠䝉恩降詔不允朝夕當再具奏¶
期於得請也辱照素厚漫及此幸冀亮察¶
某再拜當朝廷多事之際在諫諍之列所當論者豈可¶
一二数國佐閑退之乆静中所閲多矣方睿主虗心開¶
納之秋諒知無不言更冀脱畧細故指陳今日利害安¶
<pb:KR4d0138_WYG_128-10a>¶
危之大者使上心洞照中興之本則天下受賜多矣士¶
大夫奔競之風興訛造訕之態尤甚於徃日變換白黑¶
顛倒是非此風不除實為中興之害願公委曲明白為¶
上言之所補非淺淺也僣易僣易¶
　　與陳國佐司諫第二書(十月初二日/)¶
某咨目再拜國佐司諌台席近人還辱教答慰勞有加¶
殊佩鄭重之意初冬薄寒伏維台候多福區區承乏豫¶
章䝉免粗遣邇來探報紛紛皆謂冦偽聚兵陳潁間意¶
<pb:KR4d0138_WYG_128-10b>¶
欲窺伺淮西江右適得蘄州移文賊馬已渡淮而南歩¶
騎相繼勢頗猖獗淮西諸州朝廷既許移治則自江而¶
北全無屏翰殊可憂慮某昨到行朝即乞本司合得軍¶
馬錢糧之半以備防守前後申陳莫知次𢾗竟不䝉差¶
撥議者多謂重兵屯淮淝襄漢則此方為内地故兵不¶
必遣某竊以為不然兵行詭道正如賊風之中人必乗¶
間隙所當防者乃在不必防處屢以此説獻於諸公不¶
䝉采覧今乃果如所料江西兵将單弱之甚㳂江要害¶
<pb:KR4d0138_WYG_128-11a>¶
去處並無兵可以控扼朝廷雖近降指揮令岳飛摘那¶
一項軍馬來屯九江然飛方駐軍襄陽相去遼逺何時¶
可到自非朝廷遣兵為本路防守之具别擇驍將鋭兵¶
與岳飛相夾擊渡淮賊馬則邪氣深入之患未易言也¶
輒録請兵奏狀劄子副本拜呈進對從容間能為一言¶
否此國事也所繫甚大願深思之王師與賊相持之乆¶
有師老財費之患廟謨處此當有成䇿然嫠不䘏緯之¶
憂日以深矣年來衰病日思退休當此繁劇尤不能堪¶
<pb:KR4d0138_WYG_128-11b>¶
又不知能僥倖防冬無疎虞否也責之使守而不與其¶
守之之具或有曠敗咎將誰歸中夜以思不寒而慄欲¶
復為洞霄散吏安於山林豈可得也邇來進對啓沃必¶
多傳報之章深慰士論人主之要止在知人治亂安危¶
無不在方寸間願反覆及此所補非淺淺也無縁面談¶
但有馳跂敢冀以時自重前膺禁近之拜謹奉咨目不¶
宣¶
　　與岳少保第一書¶
<pb:KR4d0138_WYG_128-12a>¶
某咨目再拜宣撫少保麾下近者專人上狀伏審已獲¶
呈浼中夏溽暑不審邇來動静何似伏惟哀慕之餘孝¶
履支福竊承有㫖起復再降指揮不許復有陳請宣撫¶
少保以天性過人孝思罔極銜哀抱恤猶未祗受雖士¶
論歎仰而某深竊疑之何則君親之分一也孝於親忠¶
於君勢難兩全古人執親之䘮而有墨以即戎絰而從¶
政者不敢以私害公也上眷倚之隆以方面之重奪情¶
視事國有常制豈可稽留明命以私恩而廢公義哉誠¶
<pb:KR4d0138_WYG_128-12b>¶
願幡然而起緫戎就道建不世之勳助成中興之業上¶
以副委任之意下以慰士夫之望方所以為逹孝也辱¶
照知之後敢布腹心幸冀恕察無縁承晤但有馳跂敢¶
冀為國自重茂對光寵¶
　　與岳少保第二書(十月初二日/)¶
某咨目再拜宣撫少保麾下自聞大斾進討不果通記¶
室之問苐深馳仰逓中辱書貺殊佩鄭重之意初冬薄¶
寒伏惟揔戎多暇台候萬福屡承移文垂示㨗音十餘¶
<pb:KR4d0138_WYG_128-13a>¶
年來所未曾有良用欣快伊雒商虢間不見漢官威儀¶
乆矣王靈乍及所以撫循之者無所不至想見人情之¶
懽悦也繼聞駐軍襄鄧其所摹畫想益宏逺朝廷遣使¶
臣降賜輕齎者絡繹於道本路漕司亦竭力辦集錢糧¶
轉逹郢鄂比來想不至匱乏所願上體眷注乗此機㑹¶
早建不世之勳輔成中興之業深所望於左右也累日¶
來探報紛紛皆謂冦偽聚兵陳潁有窺伺淮西江右之¶
意聞朝廷已劄下使司摘那一項軍馬順流前來九江¶
<pb:KR4d0138_WYG_128-13b>¶
措置防守必已頥㫖遣發本路以朝廷不曾撥到兵將¶
㳂江要害去處並無控扼方以為憂今得依芘為幸多¶
矣更冀選擇精鋭早與調發辱照素厚想不待喋喋也¶
適間又得蘄春報賊馬已渡淮而南其意非淺願遣諸¶
將邀擊之可以成功少保大軍所臨無不摧㓕者此冦¶
乃送死耳然蜂蠆有毒亦不可忽幸冀留意正阻披承¶
千萬為國自重前對光寵¶
　　與岳少保第三書¶
<pb:KR4d0138_WYG_128-14a>¶
某咨目再拜宣撫少保麾下近專遣使臣奉狀諒獲塵¶
浼天氣益冷伏惟揔戎多裕神所聽勞台候萬福前書¶
嘗以朝廷探報冦偽於陳潁間聚兵三萬人有窺伺淮¶
西江右之意得㫖於使司分撥一項軍馬前來江州屯¶
駐拜懇早賜差撥未奉來報近據蘄黄州探報賊馬已¶
渡淮攻圍光州今已半月餘日人数厚重萬一光州失¶
守即定犯蘄黄㳂江一帶如興國九江皆是要害去䖏¶
並無兵將控扼勢已危廹日夕顒望使司遣兵前來屯¶
<pb:KR4d0138_WYG_128-14b>¶
九江敢冀垂念選擇精鋭軍馬得萬人左右可以分布¶
㳂江控扼保全一路實受大賜素辱知照必䝉應副也¶
聞使司軍馬屯駐武昌者尚多如得就便差撥順流前¶
來釋此憂懸良深感戢仍先得公文示及所差將佐¶
使臣軍兵等姓名人数為幸昨䝉諭欲還武昌近殊不¶
聞動静必是且為屯駐襄陽之計艱難危急之秋切望¶
益勵壮猷仰寛主上西顧之憂或有近日探報得併録¶
示為望正阻參承敢冀為國自厚前對褒寵謹奉咨目¶
<pb:KR4d0138_WYG_128-15a>¶
布執事不宣¶
　　與岳少保第四書(十月十六日/)¶
某再啓近者有㫖就少保軍中撥一項軍馬屯駐九江¶
措置控守適當賊騎侵擾光州已嘗關報使司必䝉差¶
撥今賊騎雖退未測所向正須隄防敢煩頥㫖選差精¶
鋭兵將早與調發以副一路士民之望不勝幸甚¶
某再啓竊承目疾為梗邇來計已痊復戎事方興朝廷¶
以荆襄大計仰成少保願言益勵壮猷早建大勲為中¶
<pb:KR4d0138_WYG_128-15b>¶
興功臣之首誠所望於左右也辱照輒爾及此悚息¶
某悚息方作書欲遣人間得轉運司公文關報使司已¶
遣發官兵五千人併車戰舡等前來蘄陽屯駐方本路¶
闕兵控扼之時乃䝉調發軍馬隔江照應豈勝感戢但¶
九江最為本路要害去䖏與舒蘄對境㳂流一帶並無¶
防守皆係使司錢糧經由之地不可無兵以備不虞如¶
得更遣發三五千人屯駐九江庻幾一路可頼以保全¶
受賜非淺淺也荷照之厚必䝉應副干凂悚息¶
<pb:KR4d0138_WYG_128-16a>¶
　¶
　¶
　¶
　¶
　¶
　¶
　¶
　¶
<pb:KR4d0138_WYG_128-16b>¶
　¶
　¶
　¶
　¶
　¶
　¶
　¶
　梁谿集巻一百二十八¶
