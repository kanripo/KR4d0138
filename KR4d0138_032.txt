# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:01.380974
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷三十二
<pb:KR4d0138_WYG_032-1a>¶
欽定四庫全書¶
　梁谿集巻三十二　　　　　宋　李綱　撰¶
　　詩二十八(自丙辰嵗至豫章及戊午嵗歸自豫章/後作三十七首挽歌詞及哭祭二十首)¶
　　　贈羅偉政奉議¶
　　　次韻李西美舍人見寄二首¶
　　　次韻林茂南觀閲水戰之作¶
　　　南昌樓秋望　　　　冬至日雪¶
　　　再和趙正之觀水戰三首¶
<pb:KR4d0138_WYG_032-1b>¶
　　　正之復次韻作六章報之¶
　　　殘臈雪再作二首　　再次前韻二首¶
　　　趙都漕出示魯直少游所書梅詩次韻¶
　　　吕元直移鎮臨安　　次韻趙正之寵和¶
　　　送趙正之之官閩中¶
　　　次韻鄭顧道侍郎用師字韻見贈¶
　　　次韻徐運使仲冬大閲¶
　　　次韻折仲古食荔子感懷¶
<pb:KR4d0138_WYG_032-2a>¶
　　　遊山拙句¶
　　　次韻廷俊紀藥圃小集見贈之作¶
　　　冬日來觀鼔山新閣¶
　　　遊大乗三首　　　　舅甥㑹兩章¶
　　　次李泰發韻二首送仲輔提刑弟還浙東¶
　　挽歌詞及哭祭詩(二十/首)¶
　　　楊夫人挽章二首　　唐植甫左司挽詞二首¶
　　　哭宗留守汝霖　　　致享張修撰墓下¶
<pb:KR4d0138_WYG_032-2b>¶
　　　哭呉元中丞相二首　哭許崧老丞相二首¶
　　　許子大龍圖挽詩二首¶
　　　張次東中奉挽詞三首¶
　　　祭張柔直龍圖四絶句¶
　　贈羅偉政奉議¶
契濶踰年若泛萍一樽還此共江城蘭舟桂楫肯相訪¶
南浦西山無限情顧我巳甘華髪老羨君猶戲綵衣輕¶
秋堂夜飲他年話莫忘棊聲雜雨聲¶
<pb:KR4d0138_WYG_032-3a>¶
　　次韻李西美舎人見寄二首¶
鐵騎長驅犯帝闉濫陪國論敢謀身十年不得關河信¶
四海猶飛戰伐塵駕馭英雄歸睿主扶持宗社頼元臣¶
自慚老病無長策徒奉藩條牧細民¶
幾年離索渴㣲言敢意髙車過我門暫解軒中徐孺榻¶
謾開坐上孔融樽羨君感慨猶能飲顧我衰遲巳抱孫¶
杞梓楩楠委崖谷上章端欲叩天閽¶
　　次韻林茂南參謀觀閲水戰之作¶
<pb:KR4d0138_WYG_032-3b>¶
習戰樓船章水濵機輪運轉若無人旌麾耀日驚飛鷺¶
金鼓翻波躍錦鱗四坐縱觀聊舉白一陽潛動欲回春¶
羽書正報淮淝捷想見臚傳設九賔¶
　　南昌樓秋望¶
兵火凋殘今幾秋江山依舊繞層樓飛雲巻雨不窮態¶
明月清風無限愁老子平生興不淺昔人何在水空流¶
落霞孤鶩齊飛處望斷楚天天盡頭¶
　　冬至日雪二首¶
<pb:KR4d0138_WYG_032-4a>¶
銀河誰挽落層空散作瓊蕤六出同和氣巳隨陽氣至¶
人心自與帝心通魯臺不用書雲物楚俗由來騐嵗功¶
多幸豐年又相繼從今臥治聽衰翁¶
端木飛花片片勻天風不動玉成塵葭灰有意迎新律¶
梅蘂多情漏早春更覺西山饒爽氣不妨東閣㑹嘉賔¶
十年不見渾如夢休怪兒童笑語頻¶
　　再和趙正之都運觀水戰三首¶
戈船列陣楚江濵世事何嘗不在人鷁首衝風開雪浪¶
<pb:KR4d0138_WYG_032-4b>¶
甲光向日動金鱗烟霄易覺壺中晩談笑潛囘席上春¶
更辱佳篇與褒飾主人深有愧西賔¶
使節來從河水濵天心圖舊慰斯人肅将宸指蠲民瘼¶
力挽恩波活轍鱗北伐正須猷克壮中興方與物為春¶
外臺豈久留英躅佇見觀光利用賔¶
抱病深棲雲海濵誤恩起廢愧陳人飛騰固乏摶風翮¶
游泳長思縱壑鱗一局銷磨垂老日三杯揺蕩滿懷春¶
何當詔許歸田野㑹有漁樵作上賔¶
<pb:KR4d0138_WYG_032-5a>¶
　　正之復次前韻作四篇見示是日適登城樓以望¶
　　　江山且閲捷報因賦六章以報之¶
帝遣宗英使楚濵漕臺元自得詩人從横錦繡花生舌¶
飛動龍蛇墨起鱗心拱北宸恩露渥笑回南浦渌波春¶
不須過作飛芻計早晩追陪紫府賔¶
黠冦狂謀犯泗濵脅從太半是吾人且将戈㦸殱蛇豕¶
㑹把衣裳易介鱗河洛至今思帝德雲龍行見㑹王春¶
漢官儀物都如舊混一車書萬國賔¶
<pb:KR4d0138_WYG_032-5b>¶
晉敗苻秦淝水濵謝公祗用八千人飛騰貔虎生修翼¶
屠剪鯨鯢膾硬鱗否運既傾終反泰寒威已振却成春¶
吾皇盛德超千古接士端如見大賔¶
艅艎揺曳大江濵龜手從來笑越人㑹使風檣如陣馬¶
何妨鷁首著龍鱗已欣淮北兵戈捷且醉江南麴米春¶
元直德翁忘爾汝孰為東道孰為賔¶
城樓縹緲俯漳濵景物依然念昔人雲出西山天欲雪¶
風來南浦水生鱗四圍氣象朝朝好一㸃陽和處處春¶
<pb:KR4d0138_WYG_032-6a>¶
日暮短蓬輕槳急雙魚應巳付溪賔¶
伊昔端居寂寞濵每於騷雅愛其人長篇賸得斕斑錦¶
短句兼收細碎鱗指下粗能知越操郢中那敢和陽春¶
願藏大手無輕露寸膽于今巳自賔¶
　　殘臘雪再作二首¶
朔風三日散輕埃珠蘂瓊花一夜開灝氣逺從雲表下¶
清聲初自竹間來未論上瑞呈三白且助元功澤九垓¶
向晚城樓聊寓目西山千疊玉崔嵬¶
<pb:KR4d0138_WYG_032-6b>¶
縈回作舞下烟霄滿地光鋩混凸凹虚幌夜寒疑月彩¶
疎林曉粲誤梅梢遠懷戴隠終須訪髙擁袁門未易敲¶
好是碧天雲散後銀蟾皎潔兩相交¶
　　再次前韻¶
太清真境絶氛埃十二瑤臺面面開戰退玉龍鱗甲冷¶
導迎仙鶴羽儀來祥編已慶占盈尺和氣行欣浹九垓¶
須信天公工幻戲晴山依舊翠崔嵬¶
霏霏玉屑灑層霄皓色輕盈已覆凹留客徑須開緑蟻¶
<pb:KR4d0138_WYG_032-7a>¶
探春何處認青梢堦庭充積無庸掃松竹欹摧尚惜敲¶
深愧主人修具薄嘉賔徒使獻酬交¶
　　趙都漕出示魯直少游所書梅詩次韻¶
氷散憑陵羣木槁只有梅花欺不倒籬邉野外忽嫣然¶
暗香解作幽人惱化工著意為尤物故遣孤芳得春早¶
道人冩照三昧手不假丹青更妍好詩家也是可憐人¶
落筆雲烟隨意掃遂令淡墨勝鉛華紙上一枝長不老¶
庭中幾樹正垂垂忍㸔飄零委煙草㑹須痛飲對繁華¶
<pb:KR4d0138_WYG_032-7b>¶
細把根源問蒼昊¶
　　吕元直移鎮臨安入覲行闕余方以衰病請門有¶
　　　卜居浙東之意願為根老堂之游作詩寄之¶
詔起三湘老獵師和羮舊手帝深知戎車北伐資長策¶
衮繡東歸有去思謾作天台休老計正當黃閣立賢時¶
主人方為蒼生急願借新堂醉一巵¶
　　趙正之寵貺和篇褒與過厚適傳新命念暌違之¶
　　　有日預深悵然輒次其韻¶
<pb:KR4d0138_WYG_032-8a>¶
七言八法定誰師妙處工夫只自知南浦西山久同賞¶
清風明月更相思瓌材卓犖承恩日衰病侵尋念去時¶
垂老相㸔重言别莫辭㶑灧十分巵¶
　　送趙正之判宗寳學之官閩中¶
神明之胄慶所鍾禀毓不與常人同漢髙子孫盡隆凖¶
唐室賢輔多華宗本朝功德追前古振振宗姓敦儒風¶
君家奕世擅英譽繼持從橐聲光崇向來仗節使關陜¶
風績不减褰帷公自從國歩蹔艱危低眉信命隨飄蓬¶
<pb:KR4d0138_WYG_032-8b>¶
十年流落困覉旅一日賜對明光宫御前奉命作大字¶
揮毫落紙蟠虬龍豈惟筆扛百斛鼎固巳氣吐千丈虹¶
上流重地方用武貔貅十萬屯元戎輟從禁近付飛輓¶
木牛流馬慙無功國家敦睦急先務改授欲使歸磨礲¶
捨煩就簡愜雅志祗恐漕運難追蹤閩山中夏荔枝熟¶
火齊磊落堆盤紅憑空跨壑千佛寺金碧照耀烟霞中¶
登臨多暇飫珍品豈比朱墨相填叢帝心簡在方仄席¶
鋒車迅召行登庸嗟予憂志苦多病齒揺髪脫真衰翁¶
<pb:KR4d0138_WYG_032-9a>¶
誤恩分閫愧無補豈有惠澤漸兵農乞身屢矣未䝉可¶
坐使澤雉愁樊籠送君南浦慘長别此心已逐歸飛鴻¶
㑹當柴車返故隠幅巾杖屨長相從¶
　　次韻鄭顧道侍郎用師字韻見贈¶
昔年班列㑹京師邂逅相逢只舊知一紀此身渾似夢¶
中原回首不堪思乍欣旌斾來臨日共喜江山適意時¶
感慨不須諭舊事且将强徤對芳巵¶
　　中冬教閲兵將運使徐顯謨貺惠佳什降歎之餘¶
<pb:KR4d0138_WYG_032-9b>¶
　　　因次其韻以答厚意且簡同㑹諸公¶
伐鼓樅金閲五兵霜天清曉正崢嶸輕裘自愧叨儒帥¶
一令安能探舊營獵獵旌麾搖有浪駪駪徒御肅無聲¶
滿堂賔客皆英俊莫怪陳蕃倒屣迎¶
　　次韻折仲古安撫端明食荔子感懷書事之作¶
卧病閩山强自支嘗珍似與故人期却嗟老眼傷心日¶
又見輕紅着子時萬事從來皆黙定一樽聊復賦新詩¶
使君不作楞梨㸔他日逢人舉似為¶
<pb:KR4d0138_WYG_032-10a>¶
　　遊山拙句奉呈珪老并簡諸公¶
嘉客同遊海上宫髙僧問道得從容乍驚暑退靈源洞¶
最愛庭開大頂峯(峯舊為閣所遮師徙/閣而峯見氣象雄偉)傑閣初成切星¶
斗飛雲時到繞杉松我來未盡登臨興更待秋髙灝氣¶
濃¶
　　次韻廷俊紀藥圃小集見贈之作¶
逺邀車馬出郊東髙閣登臨四顧雄雨飽共欣秧稻緑¶
酒酣尤愛荔枝紅漫同小隠開三徑頗傚前賢時一中¶
<pb:KR4d0138_WYG_032-10b>¶
坐上衆賢皆䧏歎滿浮大白莫如公¶
　　冬日來觀鼓山新閣偶成古風三十韻¶
尋盟訪鼓山風物宛如昨山中有開士彈指成傑閣應¶
真飛錫來一一得所託翬飛騫棟甍絢爛麗丹雘峩峩¶
大頂峯孤影入簷角乃知象教力建立必卓犖却為靈¶
源遊雲木互參錯巖深松桂香石古苔蘚剥冬温日清¶
美景短氣蕭索天然資野逸安用遮翠幕快㢤緬登臨¶
及此小揺落乗髙望瀛海南極露垠堮蓬壺在跬步誰¶
<pb:KR4d0138_WYG_032-11a>¶
謂仙山&KR0684;蒼茫杳靄中萬象恣磅礴廽頭睇中原郡國¶
半沙漠犬羊汚宫殿蛇豕宂城郭疇能挽天河一洗氛¶
祲惡我生多艱虞久矣衰病作君恩聽言歸養拙侣猿¶
鶴忽忽嵗遒盡平子殊不樂幸同二三子杖履徧丘壑¶
躋攀力尚强談笑心無怍野鹿飽豐甘冥鴻在寥廓翻¶
思軒冕間何異遭束縳斯遊信清絶妙賞寄寂寞晚來¶
凄以風逺色秀增岳泠泠鐘磬聲随月度林薄惄焉感¶
時心未免如隕籜倘能駕雲螭豈復憂世瘼㑹當期若¶
<pb:KR4d0138_WYG_032-11b>¶
士相與踞龜殻¶
　　還自鼓山過鱓溪遊大乗榴花洞瞻禮文殊聖像¶
　　　漫成三首¶
一派寒流作小溪松篁深處有叢祠千年鱓骨專車在¶
百丈靈湫瀑布垂粳稻豐穰欣嵗樂笳簫清咽報神私¶
更将小雨為滂潤正是農夫播麥時¶
乞得明時多病身歸來林下養天真芒鞋竹杖未全老¶
藥竈酒壺隨分春山寺遞傳鐘磬晚田家收拾稻粱新¶
<pb:KR4d0138_WYG_032-12a>¶
試窮溪上榴花洞恐有桃源避世人¶
布地金沙片片勻深沉院宇閟祗園清涼路半前三語¶
摩詰城中不二門千種光明瞻瑞相六根清净為還源¶
狻猊坐上法王子稽首皈依衆所尊¶
　　冬至前六日奉陪舅氏燕集于張甥東齋泰孫侍¶
　　　坐舅甥四世同㑹豈易得也舅氏以詩見貺謹¶
　　　次韻成兩章拜呈并簡季弟二甥同賦¶
舅甥髙㑹共稱觴四世于今在一堂眉夀康寧由德厚¶
<pb:KR4d0138_WYG_032-12b>¶
慶流深逺本源長但将直道師周孔豈有嘉猷助禹湯¶
提誨勤勤何以報願言殊祉集新陽¶
人間此㑹信非常和氣薫然自滿堂競酌芳樽同勸夀¶
正當愛日欲迎長綵衣誦古如流水(是日泰孫誦詩書/萬餘言無一誤者)¶
華髪銜杯若沃湯(坐間舅氏與僕/皆為酒所困)乗馬路車何以贈渭¶
陽元自是王陽¶
　　次李泰發韻二首送仲輔提刑弟還浙東¶
朝路紛紛厭送迎乞歸恩予繡衣榮稍知物外烟霞好¶
<pb:KR4d0138_WYG_032-13a>¶
便覺塵中富貴輕飛舄已能同葉令叱羊何必效初平¶
坐忘我欲師前躅為過天台訪赤城¶
謁告來歸若駿奔友于真可裕礽晜共傷庭玉先埋土¶
悵望鴒原增斷魂白髪自嗟臨藥竈一缾端欲寄空門¶
浙東耆舊如相問為道衰遲愧主恩¶
　挽歌詞及哭祭詩¶
　　楊夫人挽章二首¶
來嬪初卜鳳和鳴誰謂今聞薤露聲婦道宜傳青史筆¶
<pb:KR4d0138_WYG_032-13b>¶
壼儀猶在錦官城承家早慶芝蘭秀主饋空餘蘋藻誠¶
念舊二卿情意厚可堪孤坐想平生¶
悼亡何事覺神傷端為音容不可忘舉案素聞敦節操¶
題橋今見共龍光錦囊屢慶宸恩重丹旐俄嗟蜀道長¶
髣髴靈遊元未逺無人解致返魂香¶
　　唐植甫左司挽詞二首¶
踐厯髙華久巍然譽望崇典章諳故熟翰墨老彌工骾¶
亮傳家法清忠邁古風温温江玉硯同閟九原中¶
<pb:KR4d0138_WYG_032-14a>¶
夙昔欽賢業何知共里閭忘年遇我厚謫宦識公初小¶
嶺親髙論靈齋見異書凄凉真一夢追想涕漣洳¶
　　哭宗留守汝霖¶
　　　宗澤字汝霖浙東人自為小官卓犖不羣能自¶
　　　立以故屢被罪靖康冬用為磁守值金冦再犯¶
　　　闕上以康邸奉使道磁澤力挽留不得行再造¶
　　　之功澤為多同列者忌之譖毁百端斥外不用¶
　　　余去夏抵行在澤得守襄陽未行與欵語忠義¶
<pb:KR4d0138_WYG_032-14b>¶
　　　慷慨憤發至流涕力薦於上使進職留守京師¶
　　　誅姦惡拊善良大得都人之心繕治城塹樓櫓¶
　　　復完壮屢出兵以挫賊鋒以故能守數表請車¶
　　　駕宜還闕媢嫉者愈切齒難其代者故得不罷¶
　　　今聞其疽發背而死殆憂憤使然殊可為天下¶
　　　惜也詩云人之云亡邦國殄瘁方時危而失此¶
　　　一人其可哀也矣賦詩以哭之¶
時危念人傑濟物湏材雄尋常齷齪姿詎可收竒功英¶
<pb:KR4d0138_WYG_032-15a>¶
英宗夫子邈與古人同抱器實磊落秉心鬱精忠彯纓¶
仕州縣山立不妄從青松雖未髙巳足凌蒿蓬涉世多¶
齟齬失官久龍鍾擢居河朔郡烟塵正昬䝉今上在藩¶
邸持節使敵中力争不可往髙牙建元戎王室遂再造¶
廊廟當疇庸同朝共排媢一麾江漢東見我論世故慷¶
慨淚沾胷薦之守留鑰付以節制隆惠政附疲瘵威聲¶
懾姦兇金湯治城塹樓櫓欻以崇出師京洛間屢挫巨¶
冦鋒邦畿千里寧誇說百嵗翁抗疏請還闕北伐歸兩¶
<pb:KR4d0138_WYG_032-15b>¶
宫辭直志鯁亮天子為動容姦諛更切齒恨未能關弓¶
乃同歸鄛人感憤殞厥躬皇天不憗遺吾道何其窮驊¶
騮竟委離冀北羣遂空梁摧大厦傾誰與扶穹窿安能¶
百身贖坐為四海恫人亡國殄瘁天意真懵懵中原氣¶
蕭瑟灑涕臨西風¶
　　致享張丈脩撰墓下追惟平生不勝愴然輒成兩¶
　　　章以叙懐感之意¶
秋原鬱鬱見佳城尚想音容涕泗横痛惜山頽與梁壞¶
<pb:KR4d0138_WYG_032-16a>¶
愧無玉潤繼氷清䘮賢初值龍蛇嵗憂國空餘金石誠¶
頼有堦庭蘭玉在芬芳端不墜家聲¶
勇退風流靄士林對揚丹扆極規箴髙名雅出漢庭右¶
遺愛空存南國深身後凄凉報恩子生前軒豁濟時心¶
九原可作如公少獨立西風淚滿襟¶
　　哭吳丞相元中二首¶
妙年聲譽靄文塲壮嵗飛騰青瑣郎獻納承平欲堯舜¶
扶持危難冀宣光賈生曠逹仍傷鵩平仲精忠亦殞荒¶
<pb:KR4d0138_WYG_032-16b>¶
自古青蠅能黑白玉華舊事巳凄涼¶
宣和之季靖康初同力同心衛帝居扶轂共升新日月¶
謫官難守舊田廬孔光温室不言樹陸贄忠州戒著書¶
歎息端荘士君子豈随草木腐丘墟¶
　　哭許崧老右丞二首¶
夫子相知一紀前定交握手自忘年長松老鶴骨格古¶
粹玉精金操守堅出入三朝昭大節漂流萬里正華顛¶
皇天不愸遺元老空使蒼生共黯然¶
<pb:KR4d0138_WYG_032-17a>¶
多聞直諒復疏通近世交遊少似公蓋代才名同賈誼¶
平生述作類揚雄筆蹤髙古今那有詩調清新老更工¶
知識年來凋䘮盡不堪衰淚落秋風¶
　　許子大龍圖挽詞二首¶
芬芳登桂籍烜赫紹家聲持槖恩輝渥分符政術明優¶
優方膴仕鬱鬱遽佳城庭户多蘭玉應無可恨情¶
接武鴛鸞列交承淮海州平生欽德望避地欵風流樽¶
爼開幽抱江山共勝遊那知生死隔衰淚浩難收¶
<pb:KR4d0138_WYG_032-17b>¶
　　張次東中奉挽詞三首¶
賈父褰帷日于公駟馬門十年持使節兩郡擁朱轓無¶
復功名㑹空餘氣槩存凄涼九原路楚些與招魂¶
寓意樽中渌陶然得此生孔融眞好客阮籍自忘形議¶
論千夫屈風流一坐傾傷心将玉樹寂寞閟佳城¶
南國多竒士如公豈易求才髙雖擅譽命阨未封侯故¶
宅風烟慘新阡松桂幽遥傳一掬淚為灑暮江頭¶
　　致奠張柔直知郡龍圖以詩四章哭之書置靈几¶
<pb:KR4d0138_WYG_032-18a>¶
　　　以代祭文¶
一枰兩淺(頃嵗寓長樂與君過從必圍棋酌酒薦以荔/枝兩淺盤君嘗云此生但得奕一枰荔枝兩)¶
(淺足/矣)舊相期歎息君今願已違却把荔枝三奠酒數行¶
衰淚濕深衣¶
隻鷄斗酒祭夫君尚想平生意氣親痛惜中原未恢復¶
如何天乃䘮斯人¶
去嵗如今㑹豫章從容談笑共銜觴豈期便作終天訣¶
尺素開時神内傷¶
<pb:KR4d0138_WYG_032-18b>¶
連夕頻頻夢見君依然野鶴(闕/)　　　　　　　　淺¶
世事渾如空際雲¶
　¶
　¶
　¶
　¶
　¶
　梁谿集巻三十二¶
