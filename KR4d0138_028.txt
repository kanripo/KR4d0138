# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:01.288885
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷二十八
<pb:KR4d0138_WYG_028-1a>¶
欽定四庫全書¶
　梁谿集巻二十八　　　　　宋　李綱　撰¶
　　詩二十四(辛亥嵗以後/作六十四首)¶
　　　上元日同王豐甫葉夢授㑹飲¶
　　　聞建冦逼境擕家將由樂沙縣以如劔浦¶
　　　次沙陽留題寓軒　　留題凝翠閣二絶¶
　　　過羅疇老故居有感二首¶
　　　興國璨老浴室新成以伽佗見示戲成三絶句¶
<pb:KR4d0138_WYG_028-1b>¶
　　　宿開平寺二首¶
　　　道延平適風雨大作土人謂之劒歸¶
　　　題王氏志嘉堂二首¶
　　　追次東坡和鬱林王守韻¶
　　　遊包道士山居　　　自劒浦乗舟至水口¶
　　　温水二絶　　　　　次韻周元仲見寄二首¶
　　　許崧老三友篇贈珪老¶
　　　周元仲來自湖外傳示崧老贈東林珪三友篇¶
<pb:KR4d0138_WYG_028-2a>¶
　　　　讀之慨然因次其韻¶
　　　遊賢沙鳳池二首　　次韻奉酬鄧成材二首¶
　　　次韻陳中玉大卿二首¶
　　　遊鼓山靈源洞次周元仲韻¶
　　　六言頌六首贈安國覺老¶
　　　寄吕相元直　　　　留題天寧明極堂¶
　　　松風堂長篇　　　　次韻劉倅寄荔支¶
　　　初秋訪許子大於東山大乗寺¶
<pb:KR4d0138_WYG_028-2b>¶
　　　王豐甫待制㑹宴湖亭¶
　　　秋日奉陪王豐甫許子大康平仲遊賢沙宿鳳¶
　　　　池登昇山偶成二首¶
　　　次王豐甫韻¶
　　　次韻王豐甫同遊西禪斗車堂¶
　　　九日諸季散處長樂外邑悵然有懷二首¶
　　　次韻陳中玉大卿見贈二首¶
　　　送周元仲訪親桐廬¶
<pb:KR4d0138_WYG_028-3a>¶
　　　鄭夢錫教授送黄精以詩答其意¶
　　　初見梅花三絶　　　奉寄吕丞相元直二首¶
　　　以舊賜戰袍等贈韓少師二首(并序/)¶
　　　奉贈宣撫孟參政二首¶
　　　題止戈堂二首¶
　　上元日同王豐甫葉夢授㑹飲¶
當年玉輦侍端門豈意風塵四海奔正恐溪山太寥落¶
也将燈火照黄昏月華清切人千里曲調凄涼酒一樽¶
<pb:KR4d0138_WYG_028-3b>¶
多謝故人相煖熱感時撫事祗銷魂¶
　　聞建冦逼境擕家將由樂沙縣以如劒浦¶
我來寓杉江客館未煖席紛然羣盜起環境暗鋒鏑束¶
装呼僕夫又復事逺適峩峩章源嶺峻峭初未識攀援¶
僅能進十歩九傾側風吹霧雨氷草木盡矛㦸朝登暮¶
始降落日半天赤兒童飢屢啼徒御疲已極薄逰玉華¶
洞庶可稍休息東郊遽不開蜂蟻迭呑食避冦如避弩¶
吾敢憚行役驅車適沙陽頗喜田野闢雖經兵火餘邑¶
<pb:KR4d0138_WYG_028-4a>¶
屋幸如昔舊遊疑夢中一一有遺跡寓軒存佛宫脩竹¶
自春色峥嶸凝翠閣尚對七峯碧故人皆避地誰與道¶
胸臆理舟劍浦行稍就寛曠域溪流正湍暴惡子亦充¶
斥脫身險阻中恊濟藉衆力吟哦杜陵詩妙語皆中的¶
喪亂古今同臨風意如織¶
　　次沙陽留題寓軒¶
一紀重來一夢中寓軒脩竹自春風故人散去因羣盜¶
舊意相親惟七峯溪上偶存凝翠閣圃中安往樂全翁¶
<pb:KR4d0138_WYG_028-4b>¶
感時不用頻惆悵萬法從來本是空¶
　　留題凝翠閣二絶¶
重到沙陽十二春新罹兵火為傷神欲論舊事無知者¶
只有青山是故人¶
山秀波平望不窮此身渾堕翠光中兵戈滿眼棲何地¶
注目溪頭羣玉峯¶
　　過羅疇老故居有感二首¶
鳳去梁摧忽十年空餘文翰世間傳池臺春色仍依舊¶
<pb:KR4d0138_WYG_028-5a>¶
几杖遺音猶隠然把酒屢陪髙閣醉揮毫㡬和白雲篇¶
追尋舊事如疇昔淚濕幽花曲檻前¶
一别那知生死分亂離重到徳公門雷張蓮社舊同約¶
詢惠滄洲徒有言江海凄涼人巳逺園林蕭瑟劍空存¶
我來痛恨怱怱去宿草無因奠一樽¶
　　興國璨老浴堂新成以伽佗見示戲成三絶句¶
湛然定水滿新池試浴金毛獅子兒普願衆生盡無垢¶
此身何惜汗成泥¶
<pb:KR4d0138_WYG_028-5b>¶
湯泉海湧氣雲蒸垢去心安身倍輕誰道圓通非外䕶¶
却因妙觸得宣明¶
池中巳具八功德浴處還敷七浄華妙體本來塵不染¶
何妨癢處與抓爬¶
　　宿開平寺去劍浦二十里有泉石之勝曩與郡守¶
　　　謝德夫同遊今一紀矣溪山草木依然住持猶¶
　　　舊人也感嘆有作二首¶
舊遊渾似夢佳處每難忘地僻溪山秀春深草木香世¶
<pb:KR4d0138_WYG_028-6a>¶
途方梗棘老景自凄涼衲子那知此閑中氣味長¶
往年同謝老勝賞到開平步屧山雲細回舟溪月清光¶
隂雙轉轂身世兩浮萍願卜幽棲地翛然得此生¶
　　道延平適風雨雷電大作土人謂之劒歸有感¶
干將未發埋酆城光氣上騰干列星張雷博識各有得¶
神物終合歸延平没人下視不可取天矯巳作虬龍形¶
至今千載有肸蠁往往出入驅雷霆我來弭櫂雙溪上¶
正晝雲霧忽晦暝金蛇掣電起潭底霹靂洊作聲轟轟¶
<pb:KR4d0138_WYG_028-6b>¶
土人謂是劍歸候連日風雨資芽萌嗟嗟爾劍誠有靈¶
胡不奮飛輔助討不庭羣兇塞路盜賊横夷狄外侮方¶
驕獰佩之其人得所託蠧國害民姦腰佞領邐迤皆削¶
平何為終日但長嘯時出光怪驚動無知氓¶
　　題王氏志嘉堂二首¶
秀嶺雲屏擁湍流玉佩鏘竹光深鎻翠蘭氣暗騰芳豈¶
謂兵戈日來登君子堂美才方世用嘉遯自難忘¶
茗飲過溪閣蕭然泉石幽雨餘空翠濕春老碧鮮浮行¶
<pb:KR4d0138_WYG_028-7a>¶
止隨時運笑談銷客愁遯亨真我事暮景付滄洲¶
　　追次東坡和鬱林王守韻¶
蓋世文章妙語言誰令骨相似虞翻玉堂大手空遺跡¶
海島幽棲有斷垣仙去公寧懷此土生還我亦荷寛恩¶
龍虬滿紙疑飛動尚想揮毫氣象軒¶
　　遊包道士山居¶
何日養鉛丹幽居紫翠間架巖開户牖隠几俯溪山昔¶
到渾如夢今遊更覺閒兵戈知滿地佳處且躋攀¶
<pb:KR4d0138_WYG_028-7b>¶
　　自劍浦乗舟至水口溪流方漲備見湍激奔猛之¶
　　　状賦詩以紀其事¶
避地適南土捨車登葉舟春溪渾帶雨霽石出如牛詰¶
曲知操妙飄騰覺去遒烟籠嵐翠滴灘激浪花浮亷利¶
森排㦸盤回巧轉輈輕生真可戒快意且銷憂灩澦過¶
三峽蓬壺訪十洲平生志江海暮景侣巢由易象觀嘉¶
遯騷經賦遠遊扁舟入吾手此外更何求¶
　　温泉二絶¶
<pb:KR4d0138_WYG_028-8a>¶
温冷泉源各自流天教施浴雪峯陬衆生塵垢何時盡¶
汨汨人間幾度秋¶
玉池金屋浴蘭芳千古華清第一湯何似此泉澆疾病¶
不妨更入荔枝郷¶
　　次韻周元仲見寄二首¶
凌雲健筆有神鋒抵掌髙談久不同江上過從猶宿昔¶
嶠南遊歴徧西東山川多助新詩裏花鳥愁添老眼中¶
萬里歸來好同隠竹林今祗欠王戎¶
<pb:KR4d0138_WYG_028-8b>¶
五年奔走敝征衣海上相親半是黎望斷故園無旅鴈¶
心驚中夜聽荒鷄豈知南渡能還北更笑東來又向西¶
多謝故人尋訪意千山萬水不曾迷¶
　　許崧老三友篇贈珪老¶
平生我三友四海吳李孫抱能不時施戎馬生中原孫¶
既北隨難落日黄塵昏吳亦南投荒蠻瘴愁朝暾李今¶
又去我浮槎雜鼉黿飛濤渺何極海天相吐呑蘧蘧遺¶
此老死生信乾坤顛沛呉江渚投依楚山樊脩水抱蒼¶
<pb:KR4d0138_WYG_028-9a>¶
巔劒氣埋雲根翛然竹林下乃有幽人存神交跡兩忘¶
髙風嫋孤旙慰我念友心方外得所敦空寂湛禪恱中¶
有詩清温我亦忘世者早窺治亂源忠臣泣廟社志士¶
傷丘園欲持一寸膠往澄九河渾晚知未得力繙經委¶
空言迨此從君遊始脫百憂繁五君與六逸嵗久名方¶
尊他日竹菴東更開支許軒¶
　　周元仲來自湖外傳示崧老贈東林珪三友篇讀¶
　　　之慨然因次其韻¶
<pb:KR4d0138_WYG_028-9b>¶
粲粲襄陵翁大嶽九世孫文章老益竒於道見本原我¶
生植艱虞慘澹風霾昏挽翁共出力一廓扶桑暾芬馥¶
蓺蘭芷神姦伐蛟黿此志竟蕭條相顧聲為呑逺遊負¶
深釁行偏西南坤憶昨遇江上擕手廬山樊林間接軟¶
語窮盡興衰根三年隔瘴海豈謂我尚存何嘗知棗梨¶
頗亦聞風旛讀翁三友篇雅契乆彌敦江南盜雲擾崛¶
起巢與温翁今渺安在猶滯脩水源我病寄閩嶺栖息¶
僧家園百念悉灰冷窺見易象渾區區不自量信筆箋¶
<pb:KR4d0138_WYG_028-10a>¶
㣲言逝将從翁遊淬礪刪其繁三聖邈巳逺萬古同所¶
尊何當進此道對坐虚明軒¶
　　三月二十五日邀呉民瞻鄭夢錫李似之陳巽逹¶
　　　周元仲遊賢沙鳳池二首¶
招提環擁碧崔嵬攜客登臨始此囬寺比道林多掩抱¶
峯如靈隠解飛來烟霞深處鐘磬響杉桂香中殿閣開¶
莫道釣魚人巳寂至今說法尚如雷¶
　　　右賢沙¶
<pb:KR4d0138_WYG_028-10b>¶
鳳去空餘舊浴池竹梧交䕃翠參差雲隨屐齒生松磴¶
泉合琴心㵼石陂幽討平生如此少清閑今日許誰知¶
道人為築紬書室杖履來遊更卜期¶
　　　右鳳池¶
　　次韻奉酬鄧成材判官二首¶
漂泊兵戈到越山不妨還整切雲冠乾坤策裏空真象¶
龍虎爐中養舊丹静愛白雲歸逺岫時邀明月下層巒¶
此生巳作長閑計秪願朝廷四海安¶
<pb:KR4d0138_WYG_028-11a>¶
文塲妙譽久推豪筮仕猶從州縣勞野鶴未應羣鴈鶩¶
幽蘭初不掩蓬蒿千尋挺節無霜霰萬里摶風有羽毛¶
好去江南吐竒策從來勲業屬吾曹¶
　　次韻陳中玉大卿二首¶
初官託芘記當時晩誤明恩入紫㣲天邑禦戎同象弭¶
海邦避地各緇衣能詩解飲陶元亮去國還家丁令威¶
漂泊不須傷客寓無何為室更安歸¶
叨塵黄閣值明時推挽英髦愧力㣲海上相逢顔愈渥¶
<pb:KR4d0138_WYG_028-11b>¶
篋中誰謂出無衣救焚拯溺非天數脩政攘夷頼主威¶
舊國故鄉休悵望中興恢復佇旋歸¶
　　遊鼓山靈源洞次周元仲韻¶
碧海吸長江清波逾練浄我為鼓山遊潮落初放艇連¶
峯翠崔嵬倒影涵玉鏡捨舟訪招提木末繚危磴凌雲¶
開寳閣震谷韻幽磬乃知大叢林托棲必深夐靈源更¶
瓌竒巖壑相隠映森羅盡尤物無乃太兼并偉㢤造化¶
力至巧於此罄烟雲互巻舒變態初不定豈惟冠一方¶
<pb:KR4d0138_WYG_028-12a>¶
實最東南勝周行洞浹中泉石若奔競飄蕭毛髪清滌¶
濯肺腑瑩當年喝水人端恐溷觀聽是心如虚空動寂¶
豈妨並兵戈正聨綿幽討亦云幸相擕得佳侣散䇿謝¶
軒乗媮安朝夕間未可笑趙孟淹留遂忘歸悵望雲海¶
暝不負惠詢期更起滄洲興¶
　　六言頌六首贈安國覺老¶
大虚一㸃真氣都盧半掬水中堪笑鍾離散漢付與安¶
國秃翁¶
<pb:KR4d0138_WYG_028-12b>¶
心似蓮花疏通身如靈龜藏蟄三十年來住持不曾嚼¶
破一粒¶
本來滴水滴凍豈礙徹風徹顛欲問東西祖意莫嫌喫¶
飯參禪¶
不用讀書讀史自能說西說東若人欲了此法一源通¶
處皆通¶
信口長吟短詠落筆春蚓秋蛇萬法無心契合絲毫擬¶
議即差¶
<pb:KR4d0138_WYG_028-13a>¶
莫問是魔是佛休言學道學禪若能不作聖解便是人¶
間散仙¶
　　寄吕相元直¶
許國精忠不計身據鞭矍鑠邁前聞親提貔虎三千士¶
力破豺狼十萬軍江表已欣迎騎氣淮壖行慶掃妖氛¶
勞公力賛中興業衰病安然卧白雲¶
　　留題天寧明極堂¶
久客若飛蓬年年氣味同猶欣容榻地更得化人宫鬰¶
<pb:KR4d0138_WYG_028-13b>¶
勃炎蒸極巍峩棟宇雄疎林碎揺月虚舘逈含風萬户¶
軒楹外三山指顧中靈潮自朝夕大舶各西東悵望闗¶
河逺蒼茫雲海空餘生寄閑曠任運學龐翁¶
　　季夏之初自安國遷南臺天寧寺依南山而面北¶
　　　暑氣尤盛暇日望山頂松林鬱然意必有異因¶
　　　宂垣鑿磴以造其上形勢坦平風日清美四顧¶
　　　山巒環合江潮往來景物不可模状月出林表¶
　　　清光更多夜久閴寂殆非塵世作古詩二十韻¶
<pb:KR4d0138_WYG_028-14a>¶
　　　以紀其事奉呈巽逹元仲¶
旅泊不求安小憇南臺宫軒楹盡北鄉盛暑墮甑中開¶
垣追㣲凉山頂羅千松煩襟忽破散濯此萬里風羣山¶
遞環遶雲物増竒峯江潮信有期來去初不窮嘯詠得¶
所托幽禽亦玲瓏青霞蔽落日皎月生於東清光入疎¶
林照我鬢髪鬆壮年㡬何時倐忽成衰翁願餐日月華¶
為駐氷雪容二子皆静者翛然此相從靈丹論祕訣妙¶
理談真空兵戈滿寰瀛此樂豈易逢猶恨邇城市時來¶
<pb:KR4d0138_WYG_028-14b>¶
車馬蹤逝将選幽僻誅茅寄䝉籠灌溉荔支園可敵萬¶
户封屋前修竹合屋後流溪通風月應更好清歡永相¶
同稚川晩聞道尚冀刀圭功¶
　　次韻劉倅寄荔支¶
色味芬芳壓衆包誰将橘頌入離騷非縁人力栽培至¶
自是天資品格髙璀璨萬星真偉觀崩騰百馬亦良勞¶
南來坐享吾何幸更把蘇禪與醉逃¶
　　次初訪許子大龍圖於東山大乗寺留飲觀荔支¶
<pb:KR4d0138_WYG_028-15a>¶
物外仙家長自春隠淪何必為逃秦祗應榴洞贈花者¶
(東山榴花有誤入者洞/中人以榴花一枝與之)便是桃源種樹人丹荔枝頭星¶
燦爛白雲峯頂玉嶙峋主公留客非無意端為出山多¶
世塵¶
　　王豐甫待制㑹宴湖亭¶
畫棟翬飛暇曲塘主人情重啓華觴月揺波影鱗鱗碧¶
風入荷花苒苒香散策幸陪終日適開襟還喜十分涼¶
天涯隨分同清賞何必南園作醉郷¶
<pb:KR4d0138_WYG_028-15b>¶
　　秋日奉陪王豐甫許子大康平仲遊賢沙宿鳳池¶
　　　登昇山偶成二首¶
飛來聳翠一峯孤鳳沼幽深若畫圖釣艇謝亡難復契¶
彈琴頴在且相娯心閑自與親泉石車穏何妨載酒壺¶
萬壑千巖爭競處不須惆悵憶東呉¶
追陪杖屨極幽尋共宿精廬上翠岑鳳鳥不來空碧沼¶
仙人已去得黄金月林散影瓊瑶碎烟水澄光組練深¶
欲把詩篇與收拾登臨誰㑹此時心¶
<pb:KR4d0138_WYG_028-16a>¶
　　奉同王豐甫韻¶
年來華髪忽盈頭欲駕雲㠶訪十洲且向林泉窮勝賞¶
更欣樽俎接英遊江山醉眼渾如夢風月疎簾與上鈎¶
舊國舊都何處是不堪回首仲宣樓¶
　　次韻王豐甫同遊西禪斗車堂¶
傑閣雄樓杳靄間佳辰良夜共躋攀斗囬髙柄臨華棟¶
月湧清光出逺山急景行将悲晼晩此身難得到寛閑¶
世間百慮何時了且對金樽一解顔¶
<pb:KR4d0138_WYG_028-16b>¶
　　九日諸季散處長樂外邑悵然有懷二首¶
去嵗初從海上回重陽相與醉髙臺那因冦盜遷南土¶
阻挿茱萸共一杯老矣但思情話切跫然更望足音來¶
黄花也解知人意故向籬邉未肯開¶
終朝兀坐但焚香身世翛然已兩忘收拾江山歸古錦¶
招邀風月入虚堂鶺鴒散去波翻海鴻鴈歸來天雨霜¶
命駕莫辭佳節後菊花開日即重陽¶
　　次韻陳中玉大卿見贈¶
<pb:KR4d0138_WYG_028-17a>¶
奔走連年厭庾塵每觀前史愧良臣退藏願學靈龜蟄¶
進取寧希尺蠖伸黄㡌青鞋從素志蒼顔華髪愧陳人¶
功名老去渾無味麴蘖愁來覺有神且把江山聊寓目¶
須将夢幻與觀身羲書得象誰知者更抱遺經究獲麟¶
漂泊干戈行路塵端知奔命為巫臣徳同蘧瑗知舒巻¶
時在荘周有屈伸皂葢朱旛多舊愛石渠東觀正當人¶
未将老手司文翰且賦新詩泣鬼神淮浦追尋三改甲¶
天涯相遇兩閑身中興作頌須元結瑞國當為一角麟¶
<pb:KR4d0138_WYG_028-17b>¶
　　送周元仲訪親桐廬¶
西風嫋嫋水增波送逺其如旅况何身寓甌閩饒冦盗¶
心馳闗塞阻兵戈羨君有志尋華蕚顧我無因到浙河¶
若見交遊問消息為言衰病鬢絲多¶
　　鄭夢錫教授送黄精以詩答其意¶
太陽之草名黄精養性獨冠神農經掃除白髪有竒效¶
採食既久通仙靈年來衰病乃如許瘴癘憂患頻相仍¶
稍從方士學服餌桑榆庶以延頽齡鼎中九轉未遽就¶
<pb:KR4d0138_WYG_028-18a>¶
聊假草木搴其英閩山無雪苗可識勞君為我鋤青𠖇¶
封題寄逺意良厚不道山寒少茯苓蜜蒸日暴試新法¶
入口便覺身倍輕只今兵革未衰息羣盜蜂蟻猶縱横¶
何須運甓習筋力㑹當一舉騰上煙雲之翠屏¶
　　初見梅花三絶句奉呈王豐甫待制¶
江梅何處不先春海嶠初逢若故人誰謂氷姿太清淡¶
一回相見一回新¶
開花不許衆芳知冷豔幽芳特地竒霜霰不飛閩候暖¶
<pb:KR4d0138_WYG_028-18b>¶
更留緑葉伴青枝¶
每将香劑學江梅及嗅梅花始覺非月夜故園浮動處¶
攀條嚼蘂幾時歸¶
　　奉寄吕丞相元直¶
出擁彫戈入衮衣江城重詠我公歸手扶日月還黄道¶
足履星辰上紫㣲已集羣英熙帝載好施長策復邦畿¶
海濵病叟無他望側耳天聲暢國威¶
年來衰病不堪論華髪蕭蕭滿鬢根藥杵聲中銷晦朔¶
<pb:KR4d0138_WYG_028-19a>¶
羲書畫裏見天真山僧結社成初定野老扶笻過逺村¶
休運定知興復近剰篩麴蘖入瓶盆¶
　　以舊賜戰袍等贈韓少師二首(并序/)¶
　　(某/)靖康丙午春以尚書右丞充親征行營使時少¶
　　　師韓公實𨽻麾下每嘉其有忠勇邁往之氣建¶
　　　炎丁未夏䝉恩召除右僕射赴行在所少師迓¶
　　　于睢陽逺郊戈甲旌旗輝映道左迨今六年(某/)¶
　　　以罪戾憂患之餘卧疾江海少師被命宣撫閩¶
<pb:KR4d0138_WYG_028-19b>¶
　　　部相見有故人戀戀之意既而躬率将士克復¶
　　　建城討蕩羣冦一方寧謐奏功凱旋将復言别¶
　　　随行有舊賜𦂳絲戰袍鏤装松文劒鍍金銀纒¶
　　　笴鎗金花團牌山林病夫無所用之輙以為贈¶
　　　願持此為聖主折衝禦侮討叛敵愾建中興之¶
　　　功使衰病者増氣不其韙歟賦詩二章以識别¶
　　　且見意云紹興壬子仲春晦具官(某/)序¶
冦騎當年犯帝閽腐儒謬使護諸軍尚方寳劍頻膺賜¶
<pb:KR4d0138_WYG_028-20a>¶
御府戎衣幸見分丈八蛇矛金纒笴團欒獸盾繪成文¶
山林衰病渾無用持贈君侯立大勲¶
舊欽忠勇貫三軍每一相逢更絶倫鐡馬金戈睢水上¶
碧油紅斾海山濵氣呑勍敵唐英衛力破羣兇漢禹恂¶
聖主中興頼良将好陪休運上麒麟¶
　　奉贈宣撫孟參政二首¶
赤子潢池學弄兵柄臣仗節到閩城布宣威德雷霆奮¶
(克建城日/雷初發聲)慰撫烝黎雨澤傾(自去冬久旱/王師來乃雨)鏖戰指蹤煩¶
<pb:KR4d0138_WYG_028-20b>¶
妙畧凱旋鐃鼓震驩聲靈旗徑向江湖去早定艱難底¶
太平¶
睢陽一别五經春邂逅相逢瘴海濵華髪知公因國事¶
蒼顔顧我久埃塵綈袍念舊故人意藥裹闗心多病身¶
入覲從容見知舊為言秪欲老垂綸¶
　　題止戈堂二首奉呈安撫程待制¶
㑹府繁雄冠列城恩頒符節付名卿貔貅戰罷烽烟息¶
豺虎銷除氛祲清齊閣已聞鈴索静提封更絶羽書驚¶
<pb:KR4d0138_WYG_028-21a>¶
止戈當自甌閩始願挽天河洗甲兵¶
武備森嚴燕寝東華堂髙敞靚相通坐令戈甲韜藏地¶
盡在樽罍談笑中案上屈盤香篆裊庭前磊砢荔支紅¶
偃藩樂事今多有更詠周詩祝屢豐¶
　¶
　¶
　¶
　¶
<pb:KR4d0138_WYG_028-21b>¶
　¶
　¶
　¶
　¶
　¶
　¶
　¶
　梁谿集巻二十八¶
