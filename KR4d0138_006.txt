# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:00.853760
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷六
<pb:KR4d0138_WYG_006-1a>¶
欽定四庫全書¶
　梁谿集卷六　　　　　　　宋　李綱　撰¶
　　古律詩二(上饒道中已後及逰/武夷作六十九首)¶
　　　上饒道中雜詠三首¶
　　　過鵝湖留贈昌長老二首¶
　　　昌老詢予來厯以詩荅之¶
　　　題石井慈濟泉二首　鉛山道中¶
　　　小溪　　　　　　　過紫溪值雪¶
<pb:KR4d0138_WYG_006-1b>¶
　　　雪中過分水嶺六首　次大安驛雪霽¶
　　　山家　　　　　　　將次武夷¶
　　　崇安宰見示武夷山圖記¶
　　　自入閩境值雪黙禱武夷君逰山日雪霽有感¶
　　　趨真亭　　　　　　逰仙溪¶
　　　武夷山　　　　　　幔亭峯¶
　　　天柱峯　　　　　　洞天穴¶
　　　三姑石　　　　　　換骨巖¶
<pb:KR4d0138_WYG_006-2a>¶
　　　龍潭　　　　　　　獅子峯¶
　　　觀音巖　　　　　　兠擔石¶
　　　三女石　　　　　　學堂巖¶
　　　船場巖　　　　　　雞窠巖¶
　　　大小藏巖　　　　　仙跡石¶
　　　大小二廪石　　　　鐘模石¶
　　　皷樓石　　　　　　丹竈¶
　　　仙掌　　　　　　　三層峯¶
<pb:KR4d0138_WYG_006-2b>¶
　　　畫鶴　　　　　　　大隱屛¶
　　　禪庵巖　　　　　　仙機巖¶
　　　魏王峯　　　　　　虎嘯巖¶
　　　釣臺石　　　　　　試劒石¶
　　　折筍巖　　　　　　仙接石¶
　　　柴嶺　　　　　　　車錢峯¶
　　　毛竹洞　　　　　　睎眞館¶
　　　仙橘　　　　　　　仙竹¶
<pb:KR4d0138_WYG_006-3a>¶
　　　泛舟至睎真館遇雪二首¶
　　　訪李道士二首　　　紀舊夢¶
　　　宿棲真館夜雪大作詰旦遂行¶
　　　題棲真館三十六韻¶
　　上饒道中雜詠三首¶
半世區區何所求南來豈為稻粱謀烟嵐逺近濃還淡¶
石瀬縈廻咽更流雲外鈎輈聽處好溪頭略彴渡時幽¶
何須更論他年事且把風光慰旅愁¶
<pb:KR4d0138_WYG_006-3b>¶
鬢毛蕭颯寸餘冠䝉犯風霜却歲寒但使孤忠能感激¶
豈辭逺謫備艱難蒼蒼雲木留深景𣺌𣺌深溪㵼暮湍¶
獨坐苦吟山寺冷照人孤月正團欒¶
漠漠烟村一笛風溪山都在夕陽中遥看天色暮雲碧¶
漸見山頭野燒紅閩嶺風煙知已近浙江書問恨難通¶
暝投山寺憑虗閣隱耳猶聽響暮鐘¶
　　過鵝湖留贈昌長老二首¶
雲山深處到鵝湖萬木森森一徑紆日落風髙鐘倍響¶
<pb:KR4d0138_WYG_006-4a>¶
煙寒林暝鳥相呼宗風振起人能繼祖道流傳德不孤¶
須信山林真隐地紛紛朝市更何如¶
謫宦去為劒浦吏稅駕且作鵝湖逰沈沈梵宇殿閣古¶
寂寂勝地林泉幽祖師道場誰繼嗣妙峯德雲真比丘¶
夜寒燈下接軟語却恨行客難淹留¶
　　昌老詢予來厯以詩荅之¶
休問西來意吾行日向南悽悽達磨懴厯歴善財參舊¶
事巳不憶新交寜易談維摩本無語非是學三緘¶
<pb:KR4d0138_WYG_006-4b>¶
　　題石井慈濟泉二首¶
誰將石洞當泉池餘溜濺濺落水陂山骨鑿開蒼瑪瑙¶
雲腴凝貯碧琉璃龜浮水面寒光動竹舞巖端翠影垂¶
泉石幽竒天下少祕藏休使北人知¶
巖石嵌空湛碧泉酌甘鑑静意蕭然幽深端有神龍穴¶
虗逈疑藏古洞天雲影漾波光璀璀石渠飛溜響涓㳙¶
㑹須掬取巖中水洒作膏霖徧八埏¶
　　鉛山道中¶
<pb:KR4d0138_WYG_006-5a>¶
行李踰江嶠風煙接武夷地靈嘉木秀天闊暝雲垂泉¶
石日相樂雪霜寒自遲寄聲山下士掃壁待題詩¶
　　小溪¶
脉脉寒溪徹底明臨流聊復濯吾纓風㣲静愛琉璃色¶
竹密遥聞環珮聲漾月下揺金㶑灧涵虗不動鏡澄泓¶
自憐逐客難淹泊不為溪山景太清¶
　　過紫溪值雪¶
明時報國敢懐安逺謫方知行路難雲隔江鄉來鴈寂¶
<pb:KR4d0138_WYG_006-5b>¶
雪飛閩嶺敝貂寒韓詩解道藍闗恨賈賦聊憑鵩鳥寛¶
誰念紫皇香案吏飄零巳覺鬢毛乾¶
　　雪中過分水嶺六首¶
寒雲漠漠雪霏霏正是行人度嶺時密洒峯巒開玉府¶
亂粧林木發瓊枝步髙漸入烟霄路望逺都迷澗壑姿¶
囬首江鄉何處是斷蓬飄梗不勝悲¶
閩山髙處却無風密雪飛雲墮曉空去路似從銀色界¶
此身疑到廣寒宫落梅飄絮來瓊樹涌浪崩雲疊玉峯¶
<pb:KR4d0138_WYG_006-6a>¶
景色幽奇無似雪平生觀雪此為雄¶
藹藹層隂送雪來亂山深處白皚皚積巖錯認藍田玉¶
著樹全疑庾嶺梅光射九霄來夜月冷凝千嶂蟄春雷¶
武夷路近須晴霽為卷風雲一餉開¶
一夜同雲凝不開曉寒整轡馬虺尵千巖萬壑縈紆處¶
密雪廻風散漫來愁裏溪聲琴的厯望中山色玉崔嵬¶
溪山得雪尤奇絶模寫無工恨不才¶
瑶妃逰戲水晶房故剪氷花試曉粧坐見初平巖畔石¶
<pb:KR4d0138_WYG_006-6b>¶
化為元放隴頭羊培堆積玉寒光瑩頃刻開梅冷艶香¶
好是碧天雲散後野蟾來助一輪光¶
玉龍耕種素芝田誤入飛瓊小洞天璧月珠星争璀璨¶
瑶環瑜珥鬬嬋姢水晶宫闕雲腴滑白玉樓臺霧彩鮮¶
骨冷魂清難久駐恍然崑閬夢逰仙¶
　　次大安驛雪霽¶
雪霽烟村風滿林暮天垂影碧沉沉一輪明月光相射¶
千里白雲寒更深寂寞樽盈陶令酒飄零淚滿仲宣襟¶
<pb:KR4d0138_WYG_006-7a>¶
燈殘夜永不成寐莊舄悽然自越吟¶
　　山家¶
青山掩映野人家翠竹蒼松一徑斜夜對月鈎沉淺浦¶
曉看鳥篆印平沙溪頭馴畜多宜鶩園裏靈苖可種茶¶
占盡溪山幽勝處自將風物向人誇¶
　　將次武夷¶
行行路近武夷山秀氣蜿蜒百里間蒼石揷天雲縹緲¶
碧溪通壑水彎環神仙恍惚誰能識洞府深沉自不闗¶
<pb:KR4d0138_WYG_006-7b>¶
我向湖中如得路便應脫屣謝塵寰¶
　　崇安宰見示武夷山圗記¶
征軒欲作武夷逰先借圖經次第求須信神仙真窟宅¶
故令峯岫巧雕鎪四時花木千巖秀一水波瀾九曲流¶
明日泛舟山下去按圖細細問蹤由¶
　　自入閩境值雪黙禱武夷君逰山日雪霽有感¶
鄙陋安能到古人寸心潜格武夷君誓辭叱散蠻溪霧¶
詩句驅開衡嶽雲忠讜自應慙吏部精誠何敢並將軍¶
<pb:KR4d0138_WYG_006-8a>¶
氛霾卷盡留殘雪粧㸃峯巒意更勤¶
　　趨真亭¶
煙霞深處一亭閒石磴縈紆紫翠間但覺峯巒勞顧揖¶
不知身到武夷山¶
　　逰仙溪¶
一溪九曲貫羣峯演漾輕舠淺碧中杳如誤入武陵去¶
落花流水山重重¶
　　武夷山¶
<pb:KR4d0138_WYG_006-8b>¶
百里雲山碧玉林雕鎪融結見天心幔亭㑹散笙簫逺¶
天柱風髙煙霧深畫鶴獨留青嶂表林花常發紫巖隂¶
夢魂清切先曽到故使飄零特特臨¶
　　幔亭峯¶
燕罷虹橋絶世氛曽孫誰見武夷君更無裀幕空中舉¶
時有笙竽静處聞猿鳥夜啼千嶂月松篁寒鏁一溪雲¶
洞天杳杳知何處翠石蒼崖日欲曛¶
　　天柱峯¶
<pb:KR4d0138_WYG_006-9a>¶
巉巉千丈揷烟空始見天南一柱峯絶頂霧開擎日月¶
半巖雲暝噫雷風俯臨萬壑林芿秀髙壓羣山氣象雄¶
誰道共工曽觸折斷鼇端是女媧功¶
　　洞天穴¶
沈沈幽穴閟雲煙玉宇瓊樓鏁洞天自向壺中飛日月¶
更於物外起山川劉公隱後今誰繼張湛仙來不記年¶
紫府若容幽客到誅茅欲卜隱屏前¶
　　三姑石¶
<pb:KR4d0138_WYG_006-9b>¶
風舞芳林鬢脚垂朝雲行雨濕仙衣不知當日縁何事¶
化石山頭更不歸¶
　　換骨巖¶
𤣥化升真十六天靈仙蟬脫翠巖前金堅玉潤留餘骨¶
宻鏁烟霞幾百年¶
　　龍潭¶
百丈清潭合兩溪澄波瑩滑碧琉璃神龍端向潭中睡¶
何事能容網罟垂¶
<pb:KR4d0138_WYG_006-10a>¶
　　獅子峯¶
奇石騰拏竹樹蒼奮髯矯首據崇岡山深怪底無豺虎¶
端畏溪頭百獸王¶
　　觀音巖¶
銖衣珠珞寳花冠宴坐翛然山水間應為武夷泉石好¶
不殊海岸補陁山¶
　　兠擔石¶
仙人戲睹翠蛾眉空有花餘照夕暉雲月姢娟風嫋嫋¶
<pb:KR4d0138_WYG_006-10b>¶
尚疑玉質在簾幃¶
　　三女石¶
粲粲三英傍碧溪玉肌雲鬢曉參差想因巫峽行雲日¶
記得湘江解珮時¶
　　學堂巖¶
仙官讀徹蕋珠篇几案巖中自寂然崑閬圖書藏策府¶
誰言孤陋解成仙¶
　　船場巖¶
<pb:KR4d0138_WYG_006-11a>¶
仙艇何年揷翠㣲雲篷烟櫂尚依依凌虗欲鼓天邊柂¶
喚取雙龍背負飛¶
　　雞窠巖¶
磔磔天雞啼曉烟仙家風景鎮芳妍自從彩翼飛仙後¶
只有遺棲寄嶺巔¶
　　大小藏巖¶
玉棺揷徧兩巖傍石罅開如小洞房鍊就陽魂歸紫府¶
空餘靈骨此中藏¶
<pb:KR4d0138_WYG_006-11b>¶
　　仙跡石¶
當年天姥戲溪邊二石遺蹤膝宛然却笑茂陵緱氏跡¶
只憑方士口中傳¶
　　大小二廪石¶
仙家何事亦贏糧廪石團團峙道傍應駕斑龍耕紫石¶
深儲芝玉廪中藏¶
　　鍾模石¶
誰鑄三鐘灓乳形不須筍簴自能鳴仙君欲奏賔雲曲¶
<pb:KR4d0138_WYG_006-12a>¶
只感清霜便發聲¶
　　鼓樓巖¶
洞天擊鼓集羣仙石作髙樓鏁翠烟萬籟不鳴霜月曉¶
鼕鼕猶聽鼓聲傳¶
　　丹竈¶
金鼎丹成透碧天尚留丹竈在層巔一丸五色光騰夜¶
乞取從教作散仙¶
　　仙掌¶
<pb:KR4d0138_WYG_006-12b>¶
玉指纎纎煙靄中揮雲映日掌㣲紅只疑華岳留蹤後¶
更向閩山映碧峯¶
　　三層峯¶
三層靈峯氣象豪噴雲洩雨不崇朝懸崖峭壁無人到¶
只恐峯頭是碧霄¶
　　畫鶴¶
誰畫千年老令威丹青今古照清輝𤣥裳朱頂蒼崖畔¶
豈憶冲天萬里飛¶
<pb:KR4d0138_WYG_006-13a>¶
　　大隱屏¶
髙峯崛起翠微屏何事呼為大隱名自是市朝人不到¶
非闗洞户鏁峥嶸¶
　　禪庵巖¶
虎嘯猿啼月滿天山僧宴坐正安禪不知隻履歸何處¶
尚有庵巖名字傳¶
　　仙機巖¶
雲去仙機杼軸空報章何日已成功天孫織就烟霞錦¶
<pb:KR4d0138_WYG_006-13b>¶
吹落溪山夕照中¶
　　魏王峯¶
危峯孤峭與天通猶有當時羽化蹤仙馭自隨鸞鶴逺¶
玉樓金鏁白雲封¶
　　虎嘯巖¶
昔年雕虎嘯幽巖千里清風皺碧潭虎去巖空風自逺¶
一林花雨落&KR0436;毶¶
　　釣臺石¶
<pb:KR4d0138_WYG_006-14a>¶
釣石峩峩枕碧溪仙人於此亦垂絲想當月白風清夜¶
正是寒魚食餌時¶
　　試劒石¶
鍊氣為金鑄劒成且將頑石試青萍光鋩鬱鬱冲牛斗¶
斬盡妖魔若發鉶¶
　　折筍巖¶
玉府鏘鏘玉筍林誰將移種翠巖隂斕斑猶帯當時籜¶
照水籠烟幾百尋¶
<pb:KR4d0138_WYG_006-14b>¶
　　仙接石¶
天風吹折碧琅玕神化茫茫接豈難鳯髓鸞膠天上有¶
世人休作等閑看¶
　　柴嶺¶
林花不逐歲寒凋半嶺煙光媚逺霄須信仙家風景好¶
四時峯岫紫岧嶤¶
　　車錢峯¶
塵縁洗盡便神仙泉石幽竒即洞天我欲雲崖結茅屋¶
<pb:KR4d0138_WYG_006-15a>¶
侍從天姥借車錢¶
　　毛竹洞¶
洞生毛竹綠猗猗枝幹扶踈滿洞垂傳是羣仙遊息地¶
蔽藏不許世人知¶
　　睎真館¶
小溪詰屈巧縈廻行到睎真景更奇路轉山囬疑不見¶
此中凝望却參差¶
　　仙橘¶
<pb:KR4d0138_WYG_006-15b>¶
巖畔隂森橘樹垂青青亦有歳寒姿我來恨在秋風後¶
不見霜包結實時¶
　　仙竹¶
隂崖翠竹自檀欒痩節踈枝特地寒雖未化龍歸洞府¶
正宜和月掃天壇¶
　　泛舟至睎真館遇雪¶
雲散天開一餉中依前飛雪落層空瓊花巧綴巖端樹¶
玉屑飄隨洞裏風溪淺且逰仙掌石雲深不見幔亭峯¶
<pb:KR4d0138_WYG_006-16a>¶
斯逰清絶平生少圖畫方知未是工¶
行到清溪六曲頭森然峯岫照人幽雪花拂水輕輕舞¶
石瀬依巖淺淺流不盡清光常在目未窮幽興且囬舟¶
追尋欲徧神仙窟須向他時卜再逰¶
　　訪李道士¶
青山中有一道士獨卧烟霞晝掩扉踏雪叩闗知意重¶
擁爐相與話真機¶
誅茅獨占溪一曲時有白雲來伴宿自言身在此山中¶
<pb:KR4d0138_WYG_006-16b>¶
暮暮朝朝看不足¶
　　紀舊夢¶
　余今夏夢乗舟行亂石間四顧峯巒奇秀有如玉色¶
　者覺頗異之及謫官劒浦道武夷山小舟泝流水落¶
　石出徧覽勝槩至晞真館雪作巖石皆白恍如舊逰¶
　然後信出處之分定而斯逰清絶已先兆於夢寐雖¶
　欲不到不可得也作小詩以紀其事¶
清夢先曽到武夷玉峯積雪倍幽奇小舟逰罷尋歸路¶
<pb:KR4d0138_WYG_006-17a>¶
恰似翛然夢覺時¶
　　宿棲真館夜雪大作詰旦遂行¶
一夜武夷三尺雪巖壑無聲聞竹折雲峯烟岫望都迷¶
玉樹瑶林寒更發山中道士毛骨奇勸我留宿山前齋¶
輕裝冐雪非得已仙賞更待他年來¶
　　題棲真館三十六韻¶
武夷古洞天奇峯三十六一溪貫羣山清淺縈九曲溪¶
邊列巖岫倒影浸寒綠翩如鸞鳯翔矯若虬龍蹙樓觀¶
<pb:KR4d0138_WYG_006-17b>¶
聳岧嶤屏幃互重複蛻仙骨遺金逰女肌削玉鷄棲層¶
巖巔船揷斷崖腹學館存儿案仙機餘杼軸藍光瑩澄¶
潭虹影掛飛瀑翠竹䕃天池蒼苔封石屋繪禽頂長丹¶
遺跡指如掬峨峨天柱峯幔亭連翠麓傳聞武夷君嘗¶
此㑹仙俗飛橋幾千丈絶頂亘山足障以翠雲屏藉以¶
紫霞褥瑶樽傾沆瀣玉豆脯麟鹿仙妃奏賔雲金皷間¶
絲竹酒酣歌夕暉歎息光景促曽孫誰復在徃事空遺¶
躅至今風月夜笙簫響虗谷地靈饒泉石山潤秀草木¶
<pb:KR4d0138_WYG_006-18a>¶
坐使七閩人䕃此仙靈福嗟予真散材性愛山水酷仙¶
經與地志名字久已熟薄宦方區區仙賞宜碌碌神¶
遊仙夢寐幽覿寄圗錄寜知因謫宦乃得厭所欲沿泝¶
窮幽深應接勞耳目開襟豁懐抱壯觀慰幽獨却邀白¶
雲歸伴此巖下宿夜寒夢魂清曉寒輕裝速仙逰須再¶
來何當謝羇束¶
　¶
　¶
<pb:KR4d0138_WYG_006-18b>¶
　¶
　¶
　¶
　¶
　¶
　¶
　¶
　梁谿集卷六¶
