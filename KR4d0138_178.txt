# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:04.429053
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷一百七十八
<pb:KR4d0138_WYG_178-1a>¶
欽定四庫全書¶
　梁谿集巻一百七十八　　宋　李綱　撰¶
　　建炎時政記序¶
臣某伏被尚書省劄子三省同奉聖㫖令臣省記編録¶
建炎元年五月一日以後時政記繕寫成冊進御以待¶
制詔頒降史館臣仰惟皇帝陛下躬上聖之資撫中興¶
之運方時多艱入繼大統龍飛宋都為天地神明萬物¶
之主嗣位之五日即布大號考慎其相首及微臣特逹¶
<pb:KR4d0138_WYG_178-1b>¶
之知非常之遇古無與比顧如臣者所以報稱眷待之¶
意宜何如哉然臣志廣材踈學識荒淺徒有愛君憂國¶
之心初無周身防患之術備位宰相纔兩月餘功效無¶
毫髮可稱罪戾有丘山之積奉身以退何補國家辜負¶
明恩為罪大矣臣自去魏闕七更嵗華薦致人言自取¶
顛躓伏䝉皇帝陛下矜憐孤跡始終保全天地之恩何¶
以論報今者又奉詔㫖俾追記徃事編録成書將以付¶
之太史氏顧臣自經憂患衰病交攻心志不寜動輙廢¶
<pb:KR4d0138_WYG_178-2a>¶
失屢遭盜賊文籍散亡極意追思曽不能省記十之一¶
二至於日侍清光親承訓勑則銘鏤心腑豈敢弭忘謹¶
以省記到昨任宰相日所得聖語所行政事賞刑黜陟¶
之大畧著於篇至於日辰有不能省記則闕之庶幾信¶
以傳信疑以傳疑之意謹繕冩成上下兩冊冒昧投¶
進以塵乙夜之覽宣付史館備採擇焉臣干冒天威無¶
任惶懼戰越之至臣某昧死頓首頓首謹序¶
　　建炎時政記上¶
<pb:KR4d0138_WYG_178-2b>¶
　　　(起建炎元年六月/一日止十二日)¶
六月一日臣自資政殿大學士領開封府事䝉恩除尚¶
書左僕射兼中書侍郎以是日到南京行在有㫖宣召¶
臣當晚赴内殿起居叙致謝恩訖力具奏陳材能淺薄¶
不敢當除命乞改授其人以慰輿望上不允臣復奏曰¶
臣未到行在數十里間御史中丞顔岐封示論臣章䟽¶
大意謂張邦昌為金人所喜更宜増重其禮臣為金人¶
之所不喜宜置之閒地不當為相臣愚惷但知有趙氏¶
<pb:KR4d0138_WYG_178-3a>¶
不知有金人固宜為其所惡然岐之論臣謂材不足以¶
任宰相則可謂為金人所惡不當為相則不可臣愚不¶
知金人與趙氏為仇敵其所喜者為趙氏耶其所惡者¶
為趙氏耶且為趙氏之臣而金人喜之此必有以得其¶
心者而反可以為相自古賣國以與人者皆為忠臣矣¶
今陛下斷自淵衷特達用臣而外廷之論如此臣豈敢¶
當此任願乞身以歸田里至於陛下命相於金人所喜¶
所惡之間更望聖慮有以審處上宣諭曰岐甞有此言¶
<pb:KR4d0138_WYG_178-3b>¶
朕告之以如朕之立恐亦非金人之所喜者岐無辭而¶
退此不足䘏臣竊仰聖語英睿如此復奏曰陛下天縱¶
聖智固不難察此然臣緜力薄材實不足以勝重任因¶
再拜力辭上慰諭久之遣御藥卲成章宣押赴都堂治¶
事且命執政聚於都堂¶
六月二日有㫖令臣立新班奏事對於内殿同執政奏¶
事訖臣留身再具奏力辭除命上慰諭不允臣感泣再¶
拜曰臣愚陋無取不意陛下知臣之深也臣甞觀唐明¶
<pb:KR4d0138_WYG_178-4a>¶
皇欲相姚崇崇以十事邀説皆中一時之病類多施行¶
後世美之臣常慕其為人今臣亦竊不自揆敢以十事¶
仰干天聽儻䝉睿斷施行乃敢受命其未合聖意者願¶
賜詰難使臣得盡其説上可之因出劄子奏陳其一曰¶
議國是大畧謂中國之禦敵人能守而後可戰能戰而¶
後可和而靖康之末皆失之今欲戰則不足欲和則不¶
可莫若自治專以守為䇿俟吾甲兵修士氣振然後可¶
以議大舉其二曰議廵幸大畧謂車駕當一到京師見¶
<pb:KR4d0138_WYG_178-4b>¶
宗廟慰都人之心權時之宜為廵幸之計以天下形勢¶
觀之闗中為上襄陽次之建康又次之宜詔有司預為¶
之備其三曰議赦令大畧謂祖宗登極赦令皆有常式¶
前日赦書一切以張邦昌偽赦為法如赦惡逆選人循¶
資責降罪廢官盡復官職皆汎濫不可行謂當改正以¶
法祖宗其四曰議僭逆大畧謂張邦昌為國大臣不能¶
臨難死節而挾金人之勢易姓建號身處宫禁南面以¶
朝其後勤王之師集廹不得已乃始奉迎朝廷尊崇之¶
<pb:KR4d0138_WYG_178-5a>¶
為三公真王參與大政非是宜正典刑垂戒萬世其五¶
曰議偽命大畧謂國家更大變故鮮伏節死義之士而¶
奉敵㫖受偽官屈膝於其廷者不可勝數昔肅宗平賊¶
而汙偽命者以六等定罪今宜倣之以勵士風其六曰¶
議戰大畧謂軍政久廢士氣怯惰宜一新紀律信賞必¶
罰以作其氣其七曰議守大畧謂敵情狡獪勢須復來¶
宜於沿河江淮措置控禦以扼其衝其八曰議本政大¶
畧謂崇觀以來政出多門紀綱紊亂宜一歸之於中書¶
<pb:KR4d0138_WYG_178-5b>¶
則朝廷尊其九曰議久任大畧謂靖康間進退大臣衆¶
多而太速功效蔑著宜謹擇而久任之以責成功其十¶
曰議修德大畧謂上新即大位宜益修德以感天人之¶
心致中興之業得㫖皆留榻上俟詳觀有當施行者降¶
出是日降出議國是廵幸赦令戰守五劄子餘皆留中¶
同日内降麻制皇叔祖慶逺軍承宣使知大宗正事仲¶
宗可特授武勝軍節度使依前知大宗正事加食邑五¶
百户食實封二百户皇叔祖靖康軍節度使知西京外¶
<pb:KR4d0138_WYG_178-6a>¶
宗正事仲是可特授檢校少保依前靖康軍節度使開¶
府儀同三司嗣濮王加食邑一千户食實封三百户皇¶
叔寜逺軍承宣使知南京外宗正事士㒟可特授光山¶
軍節度使依前知南京外宗正事食邑五百户食實封¶
二百户三省同奉聖㫖宇文粹中落職提舉亳州明道¶
宫以江寜府軍卒叛失守故也¶
六月三日臣同執政奏事進呈議國是劄子有㫖付中¶
書省遵守次進呈議廵幸劄子有㫖催促留守司修治¶
<pb:KR4d0138_WYG_178-6b>¶
京城祗備車駕還闕謁欵宗廟委永興軍㐮陽府江寜¶
府守臣増葺城池量修宫室官府以備廵幸次進呈議¶
赦令劄子僉謂赦惡逆已行難追改有㫖選人惟在職¶
者循資謫降罪廢官令刑部具元犯申朝廷等第叙復¶
次進呈議戰議守劄子有㫖令三省樞宻院討論修舉¶
軍政措置控禦條件以聞奏事訖執政退臣留身奏曰¶
臣愚瞽輙以管見十事仰黷天聰已䝉聖慈施行五事¶
如議本政久任修德三事無可施行自應留中所有議¶
<pb:KR4d0138_WYG_178-7a>¶
張邦昌僭逆及受偽命臣寮二事皆今日刑政之大者¶
乞早降處分上宣諭曰執政中有與卿議論不同者更¶
俟欵曲商量臣奏曰邦昌僭逆之跡顯然明白無可疑¶
者天下皆謂邦昌處敵中嵗餘厚結敵人得其歡心攻¶
破都城遷二聖東宫盡取親王宗室以行邦昌葢與其¶
謀此固不可知然邦昌當道君朝在政府者幾十年淵¶
聖即位首擢為相奉使敵人方國家禍難之時如能以¶
死守節推明天下所以戴宋之義以感動其心敵人未¶
<pb:KR4d0138_WYG_178-7b>¶
必不悔禍而存趙氏邦昌方且自以為得計偃然當之¶
正位號處宫禁者月餘日敵騎既退四方勤王之師集¶
邦昌擅降偽詔以止之又遣郎官分使趙野翁彦國等¶
皆齎空名告數百道以行迨勤王之師日進邦昌知天¶
下之不與也不得已乃議奉迎邦昌僭竊本末如此春¶
秋之法人臣無將將而必誅况邦昌巳僭竊罪宜如何¶
陛下欲建中興之業當自正朝廷始而尊崇僭逆之臣¶
為三公真王參與國政何以示四方執政中有議論不¶
<pb:KR4d0138_WYG_178-8a>¶
同者乞降㫖宣召臣得與之廷辯如臣理屈豈敢復言¶
上許之乃令小黄門徑就幕次宣召黄濳善吕好問汪¶
伯彦再對上語之故濳善力主之詰難數四乃屈服猶¶
持在逺不若在近之説臣曰邦昌當正典刑何逺近之¶
有借使在近當幽縶而反尊崇之如此何也濳善不能¶
對上顧吕好問曰卿在城中知其詳謂當如何好問曰¶
邦昌僭竊位號人所共知既巳自歸惟陛下裁處又引¶
德宗幸奉天不挾朱泚行後以為悔以附㑹濳善不若¶
<pb:KR4d0138_WYG_178-8b>¶
在近之説臣曰吕好問之言首䑕兩端且援朱泚以為¶
例非是方德宗之狩奉天朱泚葢未反也姜公輔以其¶
得涇軍心恐資以為變請挾以行德宗不聽而其後果¶
然今邦昌巳僭逆豈可使之在朝廷使道路指目哉因¶
泣拜曰臣不可與邦昌同列陛下必欲用邦昌苐罷臣¶
勿以為相無不可者上宣諭曰俟降出卿劄子來日將¶
上取㫖臣拜謝而退是晚劄子降出¶
六月四日臣同執政奏事進呈論張邦昌僭逆劄子三¶
<pb:KR4d0138_WYG_178-9a>¶
省樞宻院同奉聖㫖張邦昌僭逆理合誅夷原其初心¶
出於廹脅可特與貸免責授昭化軍節度副使潭州安¶
置又進呈論受偽命臣寮劄子上宣諭曰國家顛覆士¶
大夫不聞死節徃徃因以為利如王及之坐蕃衍宅門¶
詬罵諸王余大均誘取宫嬪以為妾卿知之否臣奏曰¶
自崇觀以來朝廷不復敦尚名節故士大夫鮮亷寡恥¶
不知君臣之義靖康之禍視兩宫如路人然罕有能伏¶
節死義者在内惟李若水在外惟霍安國死節顯著餘¶
<pb:KR4d0138_WYG_178-9b>¶
未有聞願詔京畿諸路詢訪優加贈卹如王及之余大¶
均朝廷見付御史臺推鞫必得其實臣聞方金人欲廢¶
趙氏立張邦昌令吳犴莫儔傳道意㫖徃返數四京師¶
人謂之㨗疾鬼王時雍徐秉哲奉金人㫖追捕宗室戚¶
里令居民結保不得容隱以衣袂聮屬以徃若囚繋然¶
其後廹道君東宫后妃親王出郊皆臣子之所不忍言¶
又受偽命皆為執政此四人者宜為罪首上以詢吕好¶
問而好問以為有之得㫖皆散官安置餘以次謫降内¶
<pb:KR4d0138_WYG_178-10a>¶
王及之余大均周懿文胡思陳冲等並令御史臺疾速¶
取勘俟案到日取㫖李若水已贈官外霍安國特贈延¶
康殿學士有死節者令諸路詢訪以聞又進呈御史中¶
丞顔岐待罪章䟽有㫖除待制提舉宫觀執政退臣留¶
身奏事上宣諭曰卿昨日内殿争張邦昌事内侍軰皆¶
泣涕卿今可以受命矣臣拜謝曰陛下英睿天縱决斷¶
如此天下不勝幸甚臣雖愚陋敢不黽勉以圖報稱上¶
宣諭曰屢語執政令置登聞檢鼓院以通四方章奏至¶
<pb:KR4d0138_WYG_178-10b>¶
今猶未措置卿可便與施行臣退批㫖置登聞檢鼓院¶
於行在便門之外差官吏權攝是日三省樞宻院同奉¶
聖㫖察官職官今後依官制施行錢伯言除開封尹孫¶
竢除應天尹權邦彦差知東平府吕頥浩差知揚州陳¶
邦光差知廣州唐慤差知荆南府王以寜差知鼎州¶
六月五日臣同執政奏事進呈劄子大畧謂河北河東¶
兩路國家之捍蔽河北西路三帥府二十餘郡靖康末¶
所失者真定懐衛濬一帥府三郡而巳其餘至今皆為¶
<pb:KR4d0138_WYG_178-11a>¶
朝廷堅守一路兵民有城郭者依城郭無城郭者依大¶
河西山自相結集日以蠟書號籲朝廷乞師請援河東¶
亦然但所失州郡視河北為多欲乞於兩路置司措置¶
因其人而用之將來以河外郡縣悉議封建使自為守¶
朝廷量力以助之則籓籬固而中原可安儻捨此而不¶
為則兩路之人且歸怨於朝廷强壯狡獪者反為敵用¶
將何以待之今日所當先務者莫急於此有㫖河北置¶
招撫使司河東置經制使司委官以擇可任使副者具¶
<pb:KR4d0138_WYG_178-11b>¶
姓名以聞是日三省同奉聖㫖以趙子崧守陳州閻孝¶
忠守蔡州黄叔敖守㐮陽府趙子櫟守汝州李彦卿守¶
漢陽軍程千秋守江陵府公安縣捍禦有功子崧轉兩¶
官孝忠轉一官除直秘閣叔敖轉一官除秘閣修撰子¶
櫟除寳文閣直學士彦卿除直秘閣千秋轉一官通判¶
江陵府王㐮責授中大夫秘書少監分司北京㐮陽府¶
居住趙野責授中大夫秘書少監分司南京青州居住¶
以言者論其任總管日逗遛不進故也¶
<pb:KR4d0138_WYG_178-12a>¶
六月六日内降手詔朕以菲德獲承宗祧以臨士民之¶
上屬時多艱未知攸濟慄慄危懼若將隕于深淵洪惟¶
祖宗膺受天命覆育函夏百七十餘載德隆恩普振古¶
所無道君太上皇帝以憂勤而内禪孝慈淵聖皇帝以¶
恭儉而纂圖海内乂安蒼生䝉福適金人之入冦挾詐¶
謀以欵師待以不疑墮其姦計神都失金湯之險翠華¶
有沙漠之行二聖既遷六宫皆從迨朕叔父弟昆宗室¶
戚屬悉被驅逼禍敗之臻從古未有是用夙夜震悼於¶
<pb:KR4d0138_WYG_178-12b>¶
朕心念父兄幽辱於敵廷憫生靈重罹於兵革飲泣甞¶
膽不遑寜居惟爾四方士民抱負忠義其伊恤朕躬以¶
共濟于艱難以致安于宗社載念行在將士適當隆暑¶
暴露之久尤軫朕懐當特加犒設州縣民户募師勤王¶
調發之煩誠可嘉憫當厚與撫循賦斂之厚當議蠲减¶
法令之弊當議改更潰兵為盜因間擄掠殘破郡邑雖¶
巳降赦令當遣使招集許令自新贓吏為姦乗時掊克¶
重困吾民罪不可貸當遣使按治寘於典憲靖康之間¶
<pb:KR4d0138_WYG_178-13a>¶
忠義敢言之士或至竄逐當悉召還今日以徃智謀竒¶
畫之人如能獻陳當悉擢用旁招俊乂竄黜姦回協成¶
治功以篤中興之烈於虖天下之士大夫未忘我之祖¶
宗當同心以相扶持天下之軍民不願淪於仇敵當協¶
力以相保守國勢既昌天命益固庶幾隣敵悔禍奉還¶
鑾輿則予一人以寜爾亦有無窮之聞不其韙歟故兹¶
詔示想宜知悉是日三省同奉聖㫖傅墨卿除禮部尚¶
書郭三益除刑部尚書周武仲除吏部侍郎曽楙除禮¶
<pb:KR4d0138_WYG_178-13b>¶
部侍郎董耘除兵部侍郎許景衡胡安國並除給事中¶
劉珏除中書舎人曽開復待制知潭州吳巖夫除光禄¶
卿辛炳除左司員外郎李光除秘書少監翁彦深除太¶
常少卿¶
六月七日三省同奉聖㫖謫授鳯州團練副使江州安¶
置張所通直郎直秘閣通判河陽府事傅亮召赴行在¶
議事以臣所薦欲委以河北河東路招撫經制司也是¶
日三省同奉聖㫖李回謫授朝奉大夫秘書少監分司¶
<pb:KR4d0138_WYG_178-14a>¶
南京袁州居住以言者論其防河退遁及甞受偽命故¶
也¶
六月八日内降手詔朕惟祖宗創業守成垂二百年涵¶
養士大夫至矣靖康變故仕於中都者曽無仗節死難¶
之士而媮生取容何其衆也甚者乗時為姦靡所不至¶
實為中國羞公議弗容姑取跡狀尤顯著者量加竄黜¶
為臣子之戒夫節義正所以責學士大夫也至於武臣¶
卒伍理當濶畧以責後效惟王宗濋首引衛兵逃遁致¶
<pb:KR4d0138_WYG_178-14b>¶
都城失守不可不責其餘姑務含容一切不問咨爾有¶
衆其體至懐故兹詔諭各宜知悉是日三省同奉聖㫖¶
謝克家除述古殿直學士提舉杭州洞霄宫季直罷太¶
常少卿主管亳州明道宫莫砥除軍器監陳公輔除吏¶
部郎官程瑀除司封郎官余應求除考功郎官陶愷除¶
度支郎官鮑輝除兵部郎官滕庾除都官郎官陳彦文¶
孫黙李積中王愈程邁並令乗逓馬發來赴行在洪芻¶
罷諫議大夫張卿材罷刑部郎官胡思王及之余大均¶
<pb:KR4d0138_WYG_178-15a>¶
周懿文陳冲並先次放罷以御史臺勘司有請也¶
六月九日三省樞宻院同奉聖㫖李若水忠義無與比¶
倫已推恩外可特賜諡劉韐能死節不為敵用與追復¶
銀青光禄大夫特贈資政殿大學士許翰楊時晁説之¶
並令乗逓馬發來赴行在吳幵責授昭化軍節度副使¶
永州安置莫儔責授寜化軍節度副使全州安置徐秉¶
哲梅州安置王時雍髙州安置¶
六月十一日三省樞宻院同奉聖㫖新政之初應干指¶
<pb:KR4d0138_WYG_178-15b>¶
揮内外官司各當體念國歩艱難悉心䖍奉尚慮流俗¶
玩習將為虚文顧避懐姦推行滅裂或用事剥下背公¶
自營肆為騷擾有害新政並仰監司互相體察犯人重¶
寘典憲仍令御史臺體訪彈奏孫昭逺差知河南府兼¶
西道都總管俞向差知陜府並填見闕¶
六月十二日三省樞宻院同奉聖㫖史徽特落致仕除¶
司農少卿吳給除左司郎官張公濟除駕部郎中郭求¶
除河北東路提刑周格除京東西路提刑謝貺除京西¶
<pb:KR4d0138_WYG_178-16a>¶
北路提刑李西美除荆湖北路提刑並填見闕¶
　¶
　¶
　¶
　¶
　¶
　¶
　¶
<pb:KR4d0138_WYG_178-16b>¶
　¶
　¶
　¶
　¶
　¶
　¶
　¶
　梁谿集巻一百七十八¶
