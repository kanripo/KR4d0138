# -*- mode: mandoku-view; -*-
#+TITLE: 梁谿集
#+DATE: 2015-08-24 23:56:02.757607
#+PROPERTY: ID KR4d0138
#+PROPERTY: BASEEDITION WYG    
#+PROPERTY: JUAN 卷一百四
<pb:KR4d0138_WYG_104-1a>¶
欽定四庫全書¶
　梁谿集巻一百四　　　　　宋　李綱　撰¶
　　劄子二¶
　　　與右相乞罷行交子劄子¶
　　　辭免轉官與宰執劄子¶
　　　與宰相乞宫祠劄子¶
　　　與李尚書措置畫二劄子¶
　　與右相乞罷行交子劄子¶
<pb:KR4d0138_WYG_104-1b>¶
契勘近承都轉運司公文依准朝廷指揮本路和糴米¶
二十萬石其所降糴本以三分為率約計一分係新法¶
交子二分係金銀勑牒等具交子尚未降到某竊謂交¶
子之法行於四川則為利行於他路則為害四川山路¶
峻險鐵錢脚重難於齎挈故以交子為便當時設法者¶
措置得宜常豫樁畱本錢一百萬貫以權三百萬貫交¶
子公私均一流通無阻故蜀人便之近年不樁錢本其¶
法已弊况欲行於他路哉今東南道路安便銅錢脚輕¶
<pb:KR4d0138_WYG_104-2a>¶
若欲便民固已不待交子自能流布目今户部財用窘¶
廹必無數百萬樁畱錢本交子之行止憑片紙民間得¶
之交手相付不敢停畱良民折閲轉賣不得元直十之¶
二三兼并之家賤價停蓄坐享厚利爭競既起獄訟滋¶
多其為害有不可勝言者某大觀間任真州司法參軍¶
兼管常平倉庫是時朝廷推行交子之法豪民挾形勢¶
户競以賤價得之以待見錢輸納官司不敢不受應係¶
官錢悉是交子其後覺知不便從而改法倉庫見錢為¶
<pb:KR4d0138_WYG_104-2b>¶
之一空由此觀之非獨不便於民而官司尤甚今朝廷¶
乃欲講䆒推行誠獻言者之過也伏望鈞慈更加詳察¶
特賜敷奏早行寢罷勿待公私已受其弊見不可行而¶
後改天下不勝幸甚¶
　　辭免轉官與宰執劄子¶
某誤䝉聖恩特加遷秩尋具奏辭免又奉詔書不允無¶
任感懼之至契勘本路近以䖍守失於撫循致巳受招¶
安人嘯聚作過旁近郡縣類多驚擾雖遣兵討捕兇熖¶
<pb:KR4d0138_WYG_104-3a>¶
稍衰然以兵將分布不足之故尚多漏網殘黨猶有竄¶
伏山林出没未巳者帥司任一路之責何所逃罪今乃¶
以盜息民安為名叨冐恩賞何以厭服公議兼某年來¶
衰病屢請就閒見患瘡瘍久在假故深慮職事廢弛以¶
速官謗伏望平章都督特進僕射相公洞照誠懇特賜¶
敷陳追寢成命以安愚分仍檢㑹某累奏除一在外宫¶
觀差遣庻㡬得脱繁劇漸就休養仰頼庇庥保全晚節¶
不勝幸甚¶
<pb:KR4d0138_WYG_104-3b>¶
　　與宰執乞宫祠劄子¶
某伏以衰病累具奏陳乞罷帥守除一外任宫觀未奉¶
囘降指揮竊念某憂患之餘誤䝉朝廷付以江西一路¶
重寄夙夜黽勉不敢自暇以圖報知遇之萬一自去年¶
四月初到任至今年八月終已及一年五箇月適值旱¶
嵗遵奉聖㫖賑濟勸糶以活饑民又依禀朝廷指揮招¶
填軍額建置營房修築城池繕治器甲増修官府剏盖¶
倉庫催發錢粮招捕盜賊皆係某逐一躬親措置處畫¶
<pb:KR4d0138_WYG_104-4a>¶
心力殫耗幸已就緒今者以病乞身即非別有規避兼¶
某近以淮西叛將事冝指陳朝廷措置失當實緣憂憤¶
成疾心氣不寧思慮顛錯難以安職伏望平章都督特¶
進僕射相公哀矜特賜敷陳檢㑹累奏罷某江西安撫¶
制置大使兼知洪州除授宫觀差遣以養病軀以安愚¶
分所有某在任修舉到前件職事釐為六狀巳具奏聞¶
及申尚書省都督府外伏望鈞慈特賜詳察¶
　　與李尚書措置畫一劄子¶
<pb:KR4d0138_WYG_104-4b>¶
某竊觀六朝於上流重地必擇名臣為之帥守使自為¶
家計乃能鎮撫一方屏翰王室皆有實效不事虚文私¶
竊慕之故自到豫章以來修築城池為可守計創置營¶
房使兵民不相雜處繕治器甲修造官府倉庫措置財¶
賦蓄積金榖團結軍伍招捕盜賊皆幸稍稍就緒庻㡬¶
古人之萬一少副朝廷委任之意今具下項¶
　一修築城池¶
　　洪州城池北面尤為闊逺皆係荒閒田地無人居¶
<pb:KR4d0138_WYG_104-5a>¶
　　止又城外一帯盡是漲沙高與城齊可以下瞰城¶
　　中若欲為可守之計其勢不得不修治因朝廷有¶
　　蹙减指揮具奏條陳利害且乞給降空名告勑等¶
　　得㫖給空名告勑五萬貫自去年收買木植燒變¶
　　塼甓等至今春興工止是本州廂軍壯城及他州¶
　　剗刷到兵卒共五百餘人漸次修築至夏末秋初¶
　　方借寺觀荘夫以助工役日給錢米月有犒設皆¶
　　大使司辦給並不支用漕司經費至十一月半畢¶
<pb:KR4d0138_WYG_104-5b>¶
　　工為城七百二十丈壕與城等為樓櫓一百二十餘¶
　　坐計七百餘間為城門十有一所計三十餘間器¶
　　具笓籬砲座等併舊城皆一新未嘗調發民户一¶
　　夫無顆粒分文斂於民者用新塼百二十餘萬口¶
　　皆自置窯燒變及令窯户高價攬撲皆有數在工¶
　　房可稽考也泰發到豫章日願一登新城按視及¶
　　登新舊城以望漲沙方見裁减利害之不謬¶
　一創置營房¶
<pb:KR4d0138_WYG_104-6a>¶
　　洪州自兵火之後營房並無存者廂禁軍與民雜¶
　　處不可鈐束兼得朝廷指揮每嵗防秋許勾抽本¶
　　路𨽻將不𨽻將兵按閲使喚亦無寺觀屋宇可以¶
　　屯泊不免建置營屋大使司支錢與諸州收買木¶
　　植及令諸司根括户絶抛棄屋宇折移改造置營¶
　　房三千餘間並係瓦屋除撥付本州廂禁軍逐營¶
　　外造客軍營房一所五百餘間見今屯泊諸州及¶
　　歩諒軍馬使司工房及洪州工案皆有圖籍具在¶
<pb:KR4d0138_WYG_104-6b>¶
　　可稽考也¶
　一繕治器甲¶
　　大使司元降畫一撥兵二萬人自近年以來並撥¶
　　付都督行府及岳飛下去年春乃無一人一騎畱¶
　　者倂與器甲軍須一切席巻而去某去嵗到官檢¶
　　視甲仗庫空空如也因奏朝廷乞降告勑以漸製¶
　　造督責兩作院嚴其課程又分委諸州製造逮今¶
　　已積三千餘副金鼓旗幟弓弩刀槍之類率皆新¶
<pb:KR4d0138_WYG_104-7a>¶
　　置又以格式造戰船戰車三勝弓合彈弩等皆有¶
　　名色數目在工房願泰發因暇日試閲視之¶
　一建置官府倉廪¶
　　洪州素無吏舎止以設㕔前廊屋為之難以檢察¶
　　因規度都㕔之南造使院三十間以居羣吏卻以¶
　　設㕔前舊吏舎分置甲仗激賞營田儀從添賜等¶
　　庫下馬門外舊皆草屋為造房廊數十間收其直¶
　　歸公使庫州學舊未全備為増修兩廊齋舎等五¶
<pb:KR4d0138_WYG_104-7b>¶
　　十餘間大豐倉自兵火後全無屋宇為造新厫八¶
　　座計四十餘間以貯大使司并常平司米斛前此¶
　　並無教閲之所為造新兵射㕔及閲武堂防城器¶
　　具之類不可無安頓去處為造東南壁及西北壁¶
　　防城庫兩所共四十間無舘賓客之所為置候參¶
　　謀宅以充行衙見今賈路分居止皆有數目在工¶
　　房¶
　一措置財賦¶
<pb:KR4d0138_WYG_104-8a>¶
　　洪州前此財賦所以匱乏者非惟以年凶民貧用¶
　　度廣之故不治其源使之然也諸縣者財賦之源¶
　　置而不問每遇緩急窘廹之際乃召縣令使之甘¶
　　認應副豈非倒置乎某自到任將諸縣合納窠名¶
　　錢一切根刷見名色將本縣合支用之數分撥窠¶
　　名存畱應副外自餘并諸司錢物並令解州次月¶
　　五日前到違限者治之又每季因通判行縣委之¶
　　剗刷以此源源而來不絶官吏軍民請受並按月¶
<pb:KR4d0138_WYG_104-8b>¶
　　排日支給軍衣之類亦前期樁辦不闕月樁錢最¶
　　為難辦本州應副岳飛月六千餘緍田邦直月一¶
　　千二百餘緍養申世景兵月九千餘緍凡一萬六¶
　　千餘緍此皆的確不可闕者今月樁庫常有二三¶
　　萬緍見管蓋緣中間力申朝廷理㑹减免每月折¶
　　帛錢三千餘貫及撥到發運司二分錢及朱墨勘¶
　　合錢等所以粗有贏餘又每差使司回易官載米¶
　　斛前去湖北回易兑撥應副岳飛軍中既有利息¶
<pb:KR4d0138_WYG_104-9a>¶
　　又省脚費此不可不知也某去嵗初到官日大寧¶
　　倉米止有四石六斗軍資庫錢止有二百餘貫今¶
　　錢貫米數頗多於前日春衣錢亦已樁下二萬貫¶
　　幸取倉庫都厯及禀支厯試閲視之¶
　一積蓄金糓¶
　　使司金糓頗有積蓄未嘗有毫髪斂取於民者皆¶
　　係措置回易均節用度収拾失䧟所致近交割與¶
　　權官錢約計七十餘萬緍米計八萬餘石州縣之¶
<pb:KR4d0138_WYG_104-9b>¶
　　數不在是也亦嘗具數申奏朝廷近聞有金字牌¶
　　撥錢二十萬緍銀二十萬兩金三百兩赴江州樁¶
　　管聽候朝廷指揮取此猶可若再取即不堪命矣¶
　　所以積蓄得此錢米者蓋緣每每力申明朝廷若¶
　　一切委隨則掃地皆盡矣於中米尤可惜去嵗初¶
　　到升百三十秋得一稔升十數文寸積銖累以及¶
　　此數若不妄散以陳易新可以常為洪州之根本¶
　　非細事也洪州嵗用米八萬餘石而所得耗米止¶
<pb:KR4d0138_WYG_104-10a>¶
　　及其半何以支吾此亦須有以處之方欲申明洪¶
　　州聚三司官吏數倍他州而所得耗米絶少何以¶
　　能給謂如安撫司漕司官吏自當責辦一路冝於¶
　　吉撫等州耗米多處約度應副乃為長久之䇿更¶
　　在裁度也¶
　一團結軍伍¶
　　大使司初有兵二萬人至去年春尚有數千人朝¶
　　廷撥與岳飛遂無一人一騎畱者某自行在乞得¶
<pb:KR4d0138_WYG_104-10b>¶
　　申世景軍將帶前來纔及千人其後累乞兵於朝¶
　　廷止是闗送都督行府及乞兵於都督行府報云¶
　　候有警急日遣發然竟無一人一騎來者既而有¶
　　淮上之㨗僥倖少安自今年春以盜賊紛擾之故¶
　　屢次申陳䝉朝廷差到李貴歩諒軍馬各千餘人¶
　　今秋並勾赴本司教閲以申世景將本軍為前軍¶
　　賈和仲將諸州起發𨽻將不𨽻將兵為左軍任仕¶
　　安將洪州禁軍為中軍李貴歩諒各將本部兵為¶
<pb:KR4d0138_WYG_104-11a>¶
　　右軍後軍共六千餘人團結教閲軍聲粗振然其¶
　　間如申世景李貴歩諒之軍多西北人差可用如¶
　　本州及諸州兵但可張聲勢耳此五統制者皆一¶
　　時之選更在有以駕馭激勸之也¶
　一招捕盜賊¶
　　本路盜賊䖍為最吉撫筠袁次之去年到任之初¶
　　逺方人但聞遣一前宰相為大使意謂統兵必多¶
　　徃徃戢服其後䖍守孫佑邀功生事致䖍冦已受¶
<pb:KR4d0138_WYG_104-11b>¶
　　招安者蠭起幾破吉州頼本司遣兵襲逐破之復¶
　　歸巢穴然所遣不過數百人群盜窺見鮮少遞相¶
　　斆學紛紛不巳延及撫吉筠袁亦有竊發者所幸¶
　　將士用命招捕一火了當又措置一火方漸衰息¶
　　至秋初得張柔直來守䖍州相與商議措置又得¶
　　朝廷差李貴歩諒兩軍前來渠魁如周十隆謝小¶
　　鬼等悉就招撫如劉宣熊定李安靜等悉就擒捕¶
　　凡招捕過群盜六十餘火其間每火有至數千人¶
<pb:KR4d0138_WYG_104-12a>¶
　　者皆有人數姓名在刑房亦嘗開具申奏今一路¶
　　盜賊有名字者悉已净盡大抵江西民俗獷悍輕¶
　　生喜亂有仇殺之風全在廵尉得人於其微時用¶
　　心緝捕無使滋蔓則亦不能為大害也要當使之¶
　　服業田畝而無科須之擾廼為上䇿耳¶
前件八事謾以浼聞亦舊令尹之政必以告新令尹之¶
意幸冀照察¶
　¶
<pb:KR4d0138_WYG_104-12b>¶
　¶
　¶
　¶
　¶
　¶
　¶
　¶
　梁谿集巻一百四¶
